ABD'de Demokrat Parti’nin en solundaki siyasetçilerinden biri olan Senatör Elizabeth Warren, 2020 başkanlık seçimlerine adaylığını açıkladı. Warren konuşmasında, ekonomik eşitsizlik üzerine yoğunlaştı.
DUVAR – Massachusetts Senatörü Elizabeth Warren, 2020 yılındaki başkanlık yarışına katılacağını açıklayan son Demokrat Partili aday oldu. Eski tüketici hakları savunucusu ve Demokrat Parti’nin en solundaki siyasetçilerinden biri olan Warren, aynı zamanda partinin altıncı kadın başkan adayı.
BÜYÜK GREVE SAHNE OLAN FABRİKADA KONUŞTU
69 yaşındaki Elizabeth Warren, adaylığını kendi eyaletindeki eski sanayi bölgesi Lawrence’de yaptı. Warren konuşmasına mekan olarak çoğu göçmen işçilerin çalıştığı ve 100 yıl önce büyük bir greve gidilen eski demir-çelik tesisini seçti. Warren, konuşmasını daha çok ekonomik eşitlik üzerine yoğunlaştırdı. Orta sınıfın cendere altında olduğuna dikkat çeken Warren, zengin kesimin çok az yükümlülüğünün bulunduğunu, diğer kesimlere de çok az fırsat eşitliği sağlandığını söyledi. Warren, ABD Başkanı Doınald Trump için ‘Amerika’da yanlış giden şeylerin, zengin ve güçlüleri pohpohlayıp diğer herkesi zora sokan yolsuz sistemin en sonuncu ve en aşırı semptomu’ tanımlaması yaptı.
 
ÇOK OKUNANLAR
İzin alınmadan, kaynak gösterilmeden ve link verilmeden iktibas edilemez.
