 
Usa-Corea del Sud: incontro a Seul in vista di bilaterale Trump-Kim di fine mese
Seul, 10 feb 10:06 - (Agenzia Nova) - Delegazioni di Stati Uniti e Corea del Sud si sono incontrate sabato a Seul per discutere dei colloqui tra Usa e Corea del nord tenuti la settimana scorsa in vista nel novo bilaterale che si terrà il 27 e 28 febbraio ad Hanoi, capitale del vietnam. All'incontro, riferisce l'agenzia di stampa "Yonhap", erano presenti il viceministro dell'Unificazione della Corea del Sud Chun Hae-sung e Alex Wong, deputy assistant del Segretario di Stato Usa per la Corea del Nord. I due, si legge nell'articolo, hanno anche approfondito il tema del miglioramento delle relazioni tra le due Coree e il lavoro per una completa denuclearizzazione della penisola coreana. In giornata si è inoltre appreso che prima del vertice Trump-Kim, Stati uniti e Corea del Nord sosterranno un nuovo ciclo di incontri in un paese terzo dell'Asia.
Dal 6 all'8 febbraio il rappresentante speciale degli Stati Uniti per la Corea del Nord, Stephen Biegun, ha sostenuto incontri a Pyongyang con il suo omologo nordcoreano Kim Hyok-chol, proprio con l'obiettivo di preparare il secondo vertice bilaterale. I due, riferisce un comunicato del Dipartimento di stato hanno concordato di avviare un nuovo round di colloqui prima del vertice presidenziale a fine mese. "Il rappresentante speciale (Stephen) Biegun e il rappresentante speciale Kim (Hyok Chol) hanno accettato di incontrarsi nuovamente prima del secondo summit del presidente (Donald) Trump e del presidente Kim (Jong-un)", si legge nella nota. (Git)
© Agenzia Nova - Riproduzione riservata
 
 
 
 
 
GRANDE MEDIO ORIENTE
SPECIALI
© 2010 - 2019 - Agenzia Nova - Tutti i diritti riservati
Agenzia di stampa quotidiana. Registrazione presso il Tribunale di Roma n. 17/2010 del 19.1.2010
Direttore responsabile Enrico Singer. Redazione salita di San Nicola da Tolentino 1B, 00187 Roma.
