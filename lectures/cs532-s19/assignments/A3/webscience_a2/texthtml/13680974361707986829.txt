Þessi síða notar vefkökur (cookies)         til að bæta upplifun notenda. Sjá nánar
Erlent | AFP | 9.2.2019 | 15:56 | Uppfært                      16:34
Trump og Kim hittast í Hanoi
Frá fyrsta leiðtogafundi Kim Jong-un og Donalds Trump í Singapúr í júní 2018. AFP
Tengdar fréttir
Don­ald Trump, forseti Bandaríkjanna og Kim Jong-un, leiðtogi Norður-Kóreu, munu koma saman til fundar í Hanoi í Víetnam, 27. og 28. febrúar næstkomandi.
Trump greindi frá fundinum í stefnuræðu sinni fyrr í vikunni en í gærkvöldi greindi Trump frá því á Twitter að leiðtogarnir muni hittast í Hanoi, höfuðborg Víetnam. Í færslunni segir Trump að hann hlakki til að hitta Kim og ræða við hann um frið.
My representatives have just left North Korea after a very productive meeting and an agreed upon time and date for the second Summit with Kim Jong Un. It will take place in Hanoi, Vietnam, on February 27 & 28. I look forward to seeing Chairman Kim & advancing the cause of peace!
Trump og Kim áttu sögu­leg­an fund í júní á síðasta ári, en það var upp­hafið að því ferli að af­kjarn­orku­væða Kór­eu­skag­ann og verður ferlið umræðuefni fundarins í lok mánaðar. Undirbúningur fyrir fundinn er í fullum gangi og mun Stephen Biegun, erindreki Bandaríkjanna í málefnum Norður-Kóreu, hitta hátt setta embættismenn í Pyongyang fyrir fundinn.
Kim Jong-un hefur enn sem komið er ekki tjáð sig um fundinn fyrirhugaða.
 
Fréttadeild mbl.is | Tæknideild mbl.is
