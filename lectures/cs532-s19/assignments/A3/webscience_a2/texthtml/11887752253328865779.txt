ABD'li rahibin Türkiye'deki tutukluluğu Washington ile Ankara arasında krize sebep olmuştu
ABD Başkanı Donald Trump, darbe girişimine dahil olduğu iddiasıyla tutuklanması Washington ile Ankara arasında krize sebep olan ABD’li rahip Andrew Brunson’ın serbest bırakılması konusunda kendisiyle övündü.
Washington’daki ‘Ulusal Dua Kahvaltısı'nda konuşan Trump, 2 yıldan fazla süre tutuklu kalmasının ardından geçen yıl serbest bırakılan Brunson’a eğilerek, “Ben buraya gelmeden çok öncesinden beri oradaydı ve ben dedim ki, ‘Onu çıkarmanız gerek. Onu çıkarsanız iyi olur’ dedim. Ve senin gitmene izin verdiler” dedi.
Washington Post, “Bu bir mucizeydi” diye de ekleyen Trump’ın jest ve mimiklerini ‘teatral’ olarak niteledi. Rahip Brunson’ın kızının pazar günü evleneceğini de hatırlatan ABD Başkanı, “Bu harika” deyip davetli olup olmadığını sordu.
Trump'ın konuşmasının ilgili bölümü şöyle:
"Dini inançları sebebiyle yabancı ülkelerde tutuklanan ABD'li rehineler. Geçen Ekim ayında, Türkiye ile Rahip Andrew Brunson’ın serbest bırakılması konusunda anlaşmaya vardık. O şimdi özgür ve bu sabah bize katılıyor. Andrew nerede?  Uzun süre oradaydı, sonra ben oraya gidip “onu bırakmak zorundasınız, onu bıraksanız iyi edersiniz” dedim. Ve seni serbest bıraktılar. Bir mucizeydi. Öyle değil mi? Beraber çok zaman geçiriyoruz; müthiş bir adam, müthiş bir aile. Teşekkürler Andrew."
YORUMLAR
YORUM YAZ
FACEBOOK YORUM
Copyright © 2019 Furkan Haber Tüm Hakları Saklıdır.
