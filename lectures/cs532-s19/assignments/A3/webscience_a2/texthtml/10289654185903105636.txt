05 şubat 2019 - 15:05 2019-02-05 15:05:34
İnan Ketenciler
Artı Gerçek
Amerika Birleşik Devletleri (ABD) Başkanı Donald Trump yarın Kongre'de "Birliğin durumu" konuşması yapacak. Bu konuşmada Suriye'de IŞİD'in tamamen yenilgiye uğratılmak üzere olduğunu söylemesi bekleniyor. Pentagon ise, ABD askerlerinin çekilmesi durumunda IŞİD'in güçleneceği uyarısı yapıyor.
ABD Başkanı Donald Trump, Kongre'de yapacağı "Ulusa sesleniş" konuşmasında Suriye'de IŞİD'e karşı topyekün zafere çok yakIn olduklarını ilan etmeye hazırlanıyor.
ABD'li yetkililer, Suriye'de IŞİD'in kaybettiği toprakların son haftalarda yüzde 99.5'e ulaştığını söylüyor. IŞİD artık Suriye'de 10 kilometre kareden daha az bir alanı elinde tutuyor. Birkaç köyün bulunduğu bu alanın New York'taki Central Park kadar olduğuna dikkat çekiliyor. Bu toprakların da birkaç hafta içinde IŞİD'den kurtarılabileceği belirtiliyor. 
Ancak Amerikan Savunma Bakanlığı Pentagon'un hazırladığı son rapora göre, kazanılan bu zafer kalıcı olmayabilir. 
Suriye'de batı ve kuzeyde otorite boşluğunun yaşandığı bölgelere saklanan IŞİD'lilerin ABD askerlerinin çekilmesinin ardından yeniden örgütlenebileceği uyarısında bulunuldu. 
Raporda 'terörle mücadele' baskısı olmadan IŞİD'in 6 ile 12 ay içinde yeniden güçlenebileceği ve sınırlı toprağı yeniden kontrol altına alabileceğinin altı çizildi.
Pentagon raporunda ayrıca Irak ve Suriye'de IŞİD'in yeniden güçlenmemesi için Sünnilerin sosya-ekonomik, siyasi ve mezhepsel kaygılarının giderilmesi gerektiğini ifade etti.
İlgili Haberler
EN ÇOK OKUNANLAR
Eğer bu 'girme izni' hikâyesi seçimde oy derlemek için Türkiye’yi savaşa sokma çabalarına dayanmıyor ise, dış politikadan haberi olmamaya dayanıyor. »
Artı Gerçek - © Tüm hakları saklıdır.
