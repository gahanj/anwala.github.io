You are at: Home » Nieuws » Analyse »Hoe Obama de weg baande voor ontmoeting Trump en Kim Jong-un
Kim Jong-un en Donald Trump ontmoeten elkaar in Singapore in juni 2018.
8 februari 2019
Kim Jong-un en Donald Trump ontmoeten elkaar in Singapore in juni 2018.
Door in 2009 aan te sturen op het tot stand brengen van een directe verbinding tussen de CIA en de Noord-Koreaanse geheime dienst, baande toenmalig Amerikaans president Barack Obama de weg voor de ontmoeting tussen Donald Trump en Kim Jong-un in juni 2018.
Ongeacht de van tijd tot tijd gespannen relaties tussen de VS en Noord-Korea zijn er steeds weer geheime contacten tussen de geheime diensten van beide staten. De meest recente ontmoeting vond op 18 januari plaats. Toen arriveerde plaatsvervangend voorzitter van de Koreaanse Arbeiderspartij en voormalig directeur van de geheime dienst, generaal Kim Yong-chol, niet officieel aangekondigd in Washington voor onderhandelingen met de plv. directeur van de Amerikaanse buitenlandse geheime dienst CIA, Vaughn Bishop.
Inlichtingenkanaal
Het waren niet de eerste gesprekken in het kader van het zogenoemde Inlichtingenkanaal tussen de beide geheime diensten. In 2009 had de toenmalige Amerikaanse president Barack Obama met het oog op de gespannen verhoudingen met de Democratische Volksrepubliek Korea plaatsvervangend CIA-directeur Michael Morell belast met het leggen van een directe verbinding met de Noord-Koreaanse geheime dienst. Zelfs hoge functionarissen binnen de Amerikaanse inlichtingendienst werden niet op de hoogte gebracht van de daaropvolgende succesvolle inspanningen.
Blijf op de hoogte van nieuws, opinie en achtergronden: Volg Novini!
Joseph De Trani en Michael Morell
Na voorafgaande ontmoetingen in Singapore ondernam een jaar later Joseph De Trani, CIA-verantwoordelijke voor Korea, een reis naar Pyongyang. Wat hij officieel te bieden had was grootschalige Amerikaanse voedselhulp als tegenprestatie voor de beëindiging van het Noord-Koreaanse kernwapenprogramma. Dit werd afgeslagen, maar De Trani kon wel de weg vrij maken voor Morell. Na een vlucht vanuit de Amerikaanse militaire basis op Guam, kon hij deze introduceren in kringen van de Noord-Koreaanse geheime dienst.
James Clapper en Avril Haines
In de zomer van 2014 reisde toenmalig CIA-directeur James Clapper officieel naar de hoofdstad van Noord-Korea om onder andere de vrijlating van Amerikaanse staatsburgers te bewerkstelligen. Belangrijker was echter de totstandbrenging van een Inlichtingenkanaal. In het kader daarvan voerde hij lange gesprekken met Kim Yong-chol, destijds directeur van de belangrijkste Noord-Koreaanse geheime dienst RGB. Hij slaagde er echter niet in ook een audiëntie te krijgen bij Kim Jong-un. Ook Avril Haines, die Morell op zou volgen, reisde tussen augustus 2013 en januari 2015 herhaaldelijk naar Pyongyang.
Andrew Kim
Een ernstige crisis tussen de twee staten ontstond in augustus 2017 door het dreigement van de Amerikaanse president Donald Trump om Noord-Korea met “fire and fury” uit te vagen. Het kwam tot een treffen tussen Andrew Kim, een in Korea geboren oud-medewerker van de CIA, met vertegenwoordigers van de Noord-Koreaanse geheime dienst. Beide zijden zullen wezenlijk bijgedragen hebben aan de nieuwjaarsboodschap van Kim Jong-un in 2018. Die gebruikte hij niet om opnieuw met vergeldingsaanvallen te dreigen, maar om te werven voor gezamenlijke Olympische Winterspelen.
Mike Pompeo
In maart drong de Zuid-Koreaanse regering op aangeven van de Noord-Koreaanse leiding in Washington aan op een directe ontmoeting tussen Donald Trump en Kim Jong-un. Toenmalig CIA-directeur Mike Pompeo reisde daarop naar Pyongyang om de positieve reactie hierop over te brengen. Na intensieve voorbereidingen kwam het dan in juni 2018 tot de bekende ontmoeting tussen de Amerikaanse president en de Noord-Koreaanse leider.
Dit delen:
Doe een donatie aan Novini en blijf nieuwe bijdragen mogelijk maken!
Jonathan van Tongeren studeerde Internationale Betrekkingen en Slavistiek, was van 2006-2010 secretaris-generaal van het European Christian Political Youth Network (ECPYN) en is eindredacteur van Novini. Verder is hij redacteur bij uitgeverij De Blauwe Tijger.
Related Posts
6 februari 2019
Doe een donatie aan Novini en blijf nieuwe bijdragen mogelijk maken!
19 februari 2019
Voornaam *
Achternaam *
E-mail *
E-mail-controle mislukt, probeer het opnieuw
Helaas, je blog kan geen berichten per e-mail delen.
