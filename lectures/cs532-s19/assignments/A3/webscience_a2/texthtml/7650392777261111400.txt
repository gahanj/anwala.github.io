ABD Başkanı Donald Trump, Dünya Bankasına yönelik eleştirileri ile bilinen ABD Hazine Bakanlığı Uluslararası İşlerden Sorumlu Müsteşarı David Malpass'ı Dünya Bankası Başkanlığına aday gösterdi
06 Şubat 2019 Çarşamba, 22:41 Güncelleme: 06 Şubat 2019 Çarşamba, 22:42
ABD Başkanı Donald Trump, ABD Hazine Bakanlığı Uluslararası İşlerden Sorumlu Müsteşarı David Malpass'ı Dünya Bankası Başkanlığına aday gösterdi.
George W. Bush ve Ronald Reagan döneminde de Hazine Bakanlığında önemli görevlerde bulunan Malpass, Dünya Bankasına yönelik eleştirileriyle biliniyor.
Malpass, 2008 krizinde iflas eden yatırım bankası Bear Stearns'ta da baş ekonomist olarak görev alırken, Washington merkezli Dünya Bankası yönetimini, yolsuzluk ve bankayı kötü yönetmekle suçluyordu.
Muhafazakar ve Trump'la iyi ilişkileri olduğu bilinen Malpass'ın en son Çin ile devam eden gerilimli ticari müzakerelerde önemli görevler üstlendiği ifade ediliyor.
Malpass, Dünya Bankası Yönetim Kurulundaki ülkelerce onaylanırsa ocakta Dünya Bankası Başkanlığından istifa eden Jim Yong Kim'in yerine geçmiş olacak.
 
© haberturk.com
Sitemizdeki veriler Foreks tarafından sağlanmaktadır. NASDAQ, Dow Jones Industrial Average,                         SHCOM, FTSE 100, CAC 40, DAX 30, Hang Seng, IBEX 35, BOVESPA, VİOP ve Tahvil-bono verileri 15                         dakika; CME, NYMEX VE S&P verileri 10 dakika gecikmeli verilmektedir. YASAL UYARI © 2019
Kayıtlı Elektronik Posta Adresi : cgorsel@hs03.kep.tr
Üyelik
Bilgi Grubu
