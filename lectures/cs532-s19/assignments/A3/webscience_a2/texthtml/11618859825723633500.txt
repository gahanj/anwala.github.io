Przez
B. członek Hezbollahu, potomek Mahometa demaskuje islamski reżim Iranu!
Podczas gdy Gadowski, Braun, Winnicki i Korwin stręczą Polakom Islamską Republikę Iranu, gdzie przejście na chrześcijaństwo i głoszenie ewangelii są karane śmiercią, a papież Franciszek nazywa muzułmanów naszym braćmi, my zapytaliśmy Irańczyków, którym udało się uciec z totalitarnego państwa, co sądzą o islamskim reżimie Iranu. Zdziwicie się, co nam odpowiedzieli!
– Nie potrzebujemy Islamskiej Republiki w Iranie. Już od 40 lat jesteśmy w niewoli islamskiej! Islam nie ma nic wspólnego z demokracją. W moim kraju, jeśli wypijesz alkohol, za karę dostaniesz 80 batów. Jeśli kobieta zdejmie chustę z głowy, mogą ją nawet zabić albo wysłać na 10 lat do więzienia. I gwałcą więźniarki. To jest normalne w islamie. Islam uczy, że jeśli wziąłeś kobietę w niewolę, to możesz ją zgwałcić. Kiedy byłam w więzieniu, zostałam zgwałcona… – opowiadają naszemu reporterowi Piotrowi Kamieniakowi Iranki mieszkające w Londynie, które przyszły na wiec poparcia Prezydenta Donalda Trumpa.
– Co byś chciał, żeby Trump zrobił dla Iranu? – pyta nasz reporter starszego Irańczyka. – Chciałbym, żeby zastopował relacje z Iranem i pomógł Irańczykom w obaleniu reżimu, ponieważ Europejczyków – Brytyjczyków, Francuzów czy Niemców – nie obchodzi los Iranu! Trump to jedyny człowiek, który mówi zdecydowanie: Dość! Koniec handlu z Ajatollahami! Ajatollahowie to zagrożenie dla dzisiejszego świata. Wreszcie znaleźliśmy kogoś, kto mówi w naszym języku!
 
Mieszkańcy Iranu są brutalnie prześladowani przez swój rząd. W samym 2018 r. reżim aresztował i zamknął ponad 7 tysięcy protestujących. Tysiące było bitych, chłostanych i torturowanych. W ubiegłym roku co najmniej 26 protestujących zostało zabitych przez islamskie władze.
W wywiadzie dla Idź Pod Prąd pastor Saeed Abedini, Irańczyk, członek Hezzbolahu i potomek Mahometa, który nawrócił się do Jezusa Chrystusa i został wtrącony za to do więzienia, demaskuje islamski reżim Iranu: – Rząd Iranu ma dwa oblicza. Jedno pokazuje w Europie, mówią, że gwarantują wolność, że pracują, że walczą z terroryzmem, że są dobrymi ludźmi, chcą się unowocześniać. Ale to wielkie kłamstwo. Moje życie o tym świadczy. Trafiłem do więzienia na 3,5 roku. Bito mnie tak mocno, że przez wiele lat miałem potem krwawienie z żołądka. Odebrali mi część rodziny, odebrali mi pieniądze, torturowali moją mamę, mówili, że z Londynu sprowadzą moją siostrę i wtrącą ją do irańskiego więzienia, obok mojej celi, gdzie będą ją gwałcić na moich oczach. Takie rzeczy od nich słyszałem. Wiem, że gwałcili niektóre z kobiet z mojego kościoła, które potem zachodziły w ciążę”. Pastor Abedini został uwolniony w styczniu 2016 wraz z dwoma Amerykanami.
W rozmowie z pastorem Pawłem Chojeckim i red. Kornelią Chojecką pastor Abedini także chwali prezydenta Trumpa za to, co robi w stosunku do irańskich władz. 
Pastor Chojecki w dzisiejszym programie  Idź Pod Prąd NA ŻYWO odniósł się z kolei do aktywności papieża Franciszka na polu współpracy z islamem: – Papież Franciszek wraz z ajatollahami dzisiaj przeklina Donalda Trumpa, mówiąc, że to jest ten, który chce wyścigu zbrojeń, ten, który chce uzbrajać granice, ten, który chce budować mury. A rozwiązaniem ma być schronienie się w jakiejś muzułmańskiej arce braterstwa… A wszyscy ludzie prześladowani na całym świecie, wymawiają to imię: “Donald Trump”, z nadzieją, który jako jedyny polityk może zmienić nasz los, choć oczywiście nasza nadzieja jest w Bogu.
Apel młodej Iranki do Polaków
Siostra Saeeda, Zibanda, kiedy nawróciła się na chrześcijaństwo, musiała wyjechać do Wielkiej Brytanii, a kiedy jej brat znalazł się w więzieniu, uciekła przed władzami Iranu, które chciały ją porwać i wsadzić do irańskiego więzienia. Schronienie znalazła w Stanach Zjednoczonych. 
Zibanda as a Muslim girl in Iran
… and as a Christian woman in the USA
– Chcę przekazać tę jedną wiadomość waszym rodakom, Polakom. To jest kłamstwo, że w Iranie nie ma prześladowań. Nie wierzcie temu. Ja, obywatelka Iranu, nigdy nie doświadczyłam tam, by na co dzień przestrzegane były moje prawa. Kiedy stałam się chrześcijanką, musiałam opuścić mój kraj. Rząd islamski w Iranie ma władzę, ma wszystkie media, może mówić, co chce, i robić ludziom pranie mózgu. Musimy z tym żyć już od 40 lat, od irańskiej rewolucji islamskiej w 1979r. Dlatego właśnie proszę Polaków: Nie pozwólcie, by kraj islamski was zwodził. Oni nie są tymi, za kogo się podają w mediach społecznościowych, w telewizji i wiadomościach. Prawda jest zupełnie inna. Kobiety cierpią w Iranie, chrześcijanie cierpią w Iranie. Wielu chrześcijan jest w więzieniach i czekają na procesy. I teraz Iran chce zrobić to samo z krajami sąsiadującymi. Mówią: mamy świetną kulturę. Nie, to nieprawda. Kultura perska nie jest kulturą islamską. Musimy je całkowicie rozdzielić. Jak wiemy z historii, islam podbił Persję! (…) Większość naszych dziennikarzy jest w więzieniach, bo nie mają prawa pisać o problemach w Iranie. Większość naszych adwokatów i prawników jest w więzieniach, bo stają w obronie klientów. (…) Bardzo chciałabym, byście wspierali Irańczyków i ich prawa, i żebyście stanęli w obronie ich wolności, której tak bardzo pragną” – apeluje Zibanda w wywiadzie dla IPP TV. (Wkrótce CAŁOŚĆ na naszym kanale YouTube .)
Niedawno „STOP islamizacji Polski!”, teraz murem za państwem islamskim!
Za tydzień w Warszawie odbędzie się międzynarodowa konferencja polsko-amerykańska na temat Bliskiego Wschodu. Jednym z tematów głównych ma być Iran. W odpowiedzi na to wydarzenie w wielu miastach Polski zarejestrowano fałszywe alarmy bombowe jako karę „za zdradę braci z Islamskiej Republiki Iranu”. Szef MSZ Iranu mówi, że Polska nie zmyje tego wstydu. Nastąpiła także nagła proislamska mobilizacja sił prorosyjskich i prochińskich w Polsce.
Jeszcze niedawno brali udział w manifestacjach „Stop islamizacji Europy”. Teraz zmienili zdanie. Po stronie totalitarnego reżimu Islamskiej Republiki Iranu opowiedzieli się niedawno liderzy partii Wolność, Ruchu Narodowego oraz Pobudki. Politycy na wspólnej konferencji w Sejmie wyrazili sprzeciw wobec organizowania w Polsce wraz z USA konferencji o Bliskim Wschodzie. Stwierdzili, że ma ona służyć “wciąganiu Polski w wojnę bliskowschodnią” i jest elementem wojny propagandowej przeciwko Iranowi.
Przypomnijmy, że Robert Winnicki rok temu był na obchodach 39-lecia rewolucji w irańskiej ambasadzie w Warszawie razem z wiceszefem MSZ Janem Dziedziczakiem z PiS i Januszem Korwin-Mikkem.
Ruch Narodowy Górny Śląsk zamieścił z kolei na swoim Twitterze post, w którym w imieniu polskich obywateli przepraszał Iran za konferencję o Bliskim Wschodzie. Tweet ten dziwnym trafem zniknął z profilu narodowców po tym, jak celnie odpowiedzieliśmy na tę proislamską propagandę:
Za islamskim reżimem Iranu opowiedział się także Witold Gadowski, znany z wypowiedzi przychylnych komunistycznym Chinom, często promowany m.in. przez Telewizję Republika, który gościł w swoim programie w Radiu Wnet Ambasadora Islamskiej Republiki Iranu w Polsce.
Fakty o Islamskiej Republice Iranu
Ta proislamska propaganda w wykonaniu – niestety – polskich polityków i dziennikarzy, nie ma nic wspólnego z rzeczywistością. Jak wygląda dzisiejszy Iran?
źródło: Al Arabiya English
W tym miesiącu mija 40 lat od wybuchu islamskiej rewolucji w Iranie. W 1979 r. ajatollah Chomeini przekształcił Iran  z  monarchii konstytucyjnej  w republikę islamską. Chomeini obiecał poprawić życie zwykłych Irańczyków. Tymczasem w 2017 r., jak szacuje Międzynarodowa Organizacja Pracy, bezrobocie wśród młodych ludzi w Iranie wynosiło aż 29.94%! W 1979 r. kurs wymiany wynosił 7 tomanów za jednego dolara. Dzisiaj kurs ten wynosi 12 500 tomanów za dolara! Chomeini obiecał, że jego reżim nie będzie budował więzień politycznych. To również okazało się nieprawdą, Iran obecnie przetrzymuje w swoich więzieniach co najmniej 900 więźniów politycznych. Chomeini obiecał wolność słowa i wolność prasy. Środowisko mediów w Iranie jest jednym z najbardziej represyjnych na świecie. Każdego roku dziesiątki dziennikarzy jest nękanych, zastraszanych i aresztowanych. Po rewolucji z 1979 r. Iran stał się także liderem wśród państw sponsorujących terroryzm.
CAŁOŚĆ wywiadu z Pastorem Abedinim specjalnie dla Telewizji Idź Pod Prąd:
 
Wyszukaj po tagach
Szanowny Czytelniku! Już sam tytuł "Idź pod prąd" sugeruje, że na naszych łamach spotkasz się z poglądami stojącymi w konflikcie z powszechnie lansowanymi opiniami. Najważniejsze jest jednak to, że pragniemy opisywać rzeczywistość nie z perspektywy teologii, dogmatów czy zmiennych nauk kościołów, lecz w oparciu o Słowo Boga, Biblię. Co więcej, uważamy, że Bóg wyposażył Cię we wszystko, abyś samodzielnie mógł ocenić, czy nasze wnioski rzeczywiście z niej wypływają. Bóg nie skierował Pisma Świętego do kasty kapłanów czy profesorów teologii. On napisał je jako list skierowany bezpośrednio do Ciebie! Od wielu lat w naszej Ojczyźnie pojęcia: chrześcijanin, chrześcijański mocno się zdyskredytowały. Stało się tak głównie "dzięki" zastępom faryzeuszy religijnych ochoczo określających się tymi wielce zobowiązującymi tytułami. Naszą ambicją jest przyczynienie się do tego, by słowo chrześcijanin - czyli "należący do Chrystusa" - odzyskało w Polsce należny mu blask!
PODĄŻAJ ZA NAMI
Ta strona korzysta z ciasteczek aby świadczyć usługi na najwyższym poziomie. Dalsze korzystanie ze strony oznacza, że zgadzasz się na ich użycie.
WIĘCEJ PUBLIKACJI
