Publicerad 10 feb 2019 kl 09.39
Demokratiska stjärnskottet Alexandria Ocasio-Cortez kallas för en socialistisk Donald Trump. ”På många sätt är hon Donald Trump i höga klackar: pratar snabbt, skjuter från höften, förvränger fakta, narcissistisk, Twitter-beroende, aggressiv och en hänsynslöst ambitiös New York-bo”, har journalisten Piers Morgan skrivit.         Foto: EDELMAN ALEX/CNP/ABACA / STELLA PICTURES/EDELMAN ALEX/CNP/ABACA
Nu har hon gjort ett nytt utspel i kongressen – riktat mot presidenten Donald Trump. Tidigare har hon kallat honom för rasist, den här gången handlar talet om politisk korruption.         Foto: JIM LO SCALZO / EPA / TT / EPA TT NYHETSBYRÅN
Föregående                 Nästa                                                  Stäng fullskärmsläge
Alexandria Ocasio-Cortez, 29, har gjort raketkarriär i amerikansk politik.
Nu är hon i ropet efter ett utspel mot Trump och korruption.
– Vi har ett system som är trasigt i grunden, säger hon inför kongressen.
Alexandria Ocasio-Cortez, 29, skapade rubriker när hon oväntat petade en känd demokrat i mellanårsvalet i höstas och blev den yngsta kvinnan någonsin att ta plats i kongressen.
Hennes första tid i den politiska hetluften har gjort henne till en av de mest omtalade i amerikansk politik.
Kongressledamoten från Bronx i New York är en uttalad socialist och tillhör falangen som vill att Demokraternas politik ska förflyttas mer åt vänster.
Ocasio-Cortez har kallat Trump rasist
Hon har kallat Donald Trump för rasist och vill ha skattehöjningar på upp emot 70 procent för de rikaste. I ett tre minuter långt tal i kongressen – där hon ställer snabbfrågor till kommittén – går hon nu till angrepp mot presidenten och korruption.
– Om jag vill bedriva en kampanj som fullständigt finansieras av företagskommittéer, finns det någonting som juridiskt hindrar mig från det? frågade hon kommittén och fick ett nekande svar.
Kongresskvinnan svarade då:
Utspelet om Trump och korruption
Alexandria Ocasio-Cortez tal innehöll tydliga passningar till Donald Trump, bland annat med uppmaningen ”ponera att jag är en riktigt, riktigt dålig kille och har några skelett i garderoben”. På frågan om några inslag i hennes hypotetiska historia ”kan appliceras på vår nuvarande regering”, svarade kommittén ja.
Den sittande presidenten har ända sedan sin presidentvalskampanj uppmärksammats för att äga aktier i olje-, gas- och läkemedelsföretag. I kongressen frågar Ocasio-Cortez om någonting hindrar henne från att äga aktier i en industri, att sedan skriva lagar som reglerar samma industri – och ”eventuellt få aktierna att stiga på det sättet”. Svaret från kommittén blir ”nej”.
– Så vi har ett system som är trasigt i grunden. Vi har den här påverkan som existerar inom det här organet och som formar de frågor som ställs av er just nu. Skulle du säga att det stämmer? frågar Alexandria Ocasio-Cortez och fortsätter sedan:
– Är det möjligt att några inslag i den här historien kan appliceras på vår nuvarande regering?
Ocasio-Cortez drev Bernie Sanders kampanj
Alexandria Ocasio-Cortez var med och drev vänsterdemokraten Bernie Sanders presidentkampanj 2016, men för bara ett par år sedan arbetade hon som bartender och servitris.
Hon hyllas av sina fans – men har fått motståndarna att se rött. En av många som kritiserat den unga demokraten är journalisten Piers Morgan som skriver att hon inte är ett bättre alternativ än Donald Trump:
”Men Alexandria Ocasio-Cortez klarar sig från sina absurda uttalanden eftersom hon är en liberal hjältinna. Vilket är ironiskt. På många sätt är hon Donald Trump i höga klackar: pratar snabbt, skjuter från höften, förvränger fakta, narcissistisk, Twitter-beroende, aggressiv och en hänsynslöst ambitiös New York-bo.”
Röstade på Nancy Pelosi
Under talmansomröstningen i januari var hon den enda som blev utbuad när hon röstade på demokraten Nancy Pelosi.
”Över 200 medlemmar röstade på Nancy Pelosi i dag, men ändå var det bara en som buades av republikanerna: jag. Ni behöver inte hata mig bara för att ni inte är jag”, skrev hon på Twitter efteråt.
https://twitter.com/AOC/status/1080998665672630272?ref_src=twsrc%5Etfw%7Ctwcamp%5Etweetembed%7Ctwterm%5E1080998665672630272&ref_url=https%3A%2F%2Fwww.expressen.se%2Fnyheter%2Faggressioner-mot-yngsta-kongress-ledamoten-trakasserades-viralt%2FLÄS MER: Ocasio-Cortez kallas för en socialistisk Donald Trump LÄS MER: Hon kallas stjärnskott – har redan fiender LÄS MER: Kongressledamoten slår tillbaka – efter virala hånet
Relaterade ämnen
Kommentera
