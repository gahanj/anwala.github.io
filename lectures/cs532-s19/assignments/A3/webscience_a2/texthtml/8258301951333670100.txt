na Blesk.cz
Aktualizováno -
12:00
Sdílej:
Na východě Sýrie v neděli pokračují těžké boje při obléhání poslední bašty teroristické organizace Islámský stát (ISIS). Arabsko-kurdské koalici SDF, která zahájila ofenzivu v sobotu, vzdoruje poblíž hranice s Irákem asi 500 radikálů. V obklíčeném městečku Baghúz Faukání mohou být podle reportéra stanice CNN i stovky civilistů. Arabsko-kurdská koalice SDF v těžkém boji přišla o šest svých lidí. Na straně IS je 13 mrtvých. Postup arabsko-syrské koalice zpomalují odstřelovači IS, miny, ale i sebevražedné útoky teroristů.
Boj se soustředil na vesnici Baghúz a na její okolí, tedy na oblast u irácké hranice. Dobytí Baghúzu bude podle agentury AP znamenat konec čtyřleté války proti IS. Tato organizace vyhlásila na severu Sýrie a Iráku v roce 2014 chalífát a ovládla značnou část severního území obou zemí.
Syrská organizace pro lidská práva situaci v Sýrii sleduje z Británie a tvrdí, že má v terénu své informátory. Bojovníci IS podle nich používají tunely a jako lidské štíty civilisty.
IS oznámil, že v Baghúzu proti SDF poslal v neděli dva své „mučedníky“ v autech naložených výbušninami.
Civilisty před akcí evakuovali
Před začátkem koaličního útoku v nejvýchodnějším výběžku provincie Dajr az-Zaur se stačilo evakuovat asi 20 tisíc civilistů. Podle reportéra CNN Bena Wedemana, který sleduje postup jednotek SDF přímo na místě, se ale možná až stovkám lidí nejspíš uprchnout nepodařilo. Podle SDF bylo začátkem týdne v Baghúz Faukání asi 1500 civilistů a není jasné, kolik z nich do sobotního večera město opustilo.
Uskupení arabských a kurdských jednotek v sobotu oznámilo, že zahájilo „poslední bitvu“ proti zbytkům bojovníků ISIS. „Bitva pokračuje, dnes ráno jsme zaznamenali intenzivní střety a minometnou palbu,“ uvedl šéf exilové Syrské organizace pro lidská práva (SOHR) Ramí Abdar Rahmán. 
Americký prezident Donald Trump v prosinci oznámil, že chce ze Sýrie stáhnout všech 2000 amerických vojáků, protože ISIS už byl poražen. Armáda ani některé státy si to nemyslí. Ve středu Trump prohlásil, že do příštího týdne ISIS bude poražen na celém území, které od roku 2014 v Iráku a Sýrii ovládl.
SDF proti posledním oddílům IS v Sýrii bojuje od loňského září. Na obou stranách si tento boj vyžádal stovky obětí - podle SOHR přišel IS o téměř 1300 lidí a SDF o 678 svých bojovníků. O život přišlo také 401 civilistů včetně 144 dětí. V Iráku byl IS poražen roku 2017.
Související
Taurus70 (                                                     11. února 2019 18:04                                                     )
Problem je jeden a to zasadni USA nikdy s ISIS nebojovaly takze jako spojenci se objevi nekde v Evrope a tam budou opet plnit jejich instrukce kdyz uz je Rusaci tak hezky vypraskali
rentierskej (                                                     11. února 2019 17:27                                                     )
nikoliv.  jsou mnohem horší než hitler.
cesky_novinar (                                                     11. února 2019 15:42                                                     )
blborusácký isisácký experiment nevyšel
blborusáci dostali pořádně přes držku a už jim k vymývání mozků zůstali z celého světa jen Blboturci s teroristickým hňupem Blboganem v čele  světový terorista č.1 Putler je totálně v řiti
Manowar (                                                     10. února 2019 14:12                                                     )
Syřani hurá domů,máte tam práci,neziskovy vás určitě rádi a zdarma zavezou až do Sýrie.
1912 (                                                     10. února 2019 13:26                                                     )
A kdy bude konec s těmi US zločinci aby už přestali škodit a válčit po světě  !!!jsou jako Hitler !!vládnout světu a okupovat a ničit suverenní státy !!
18:46
18:30
Doporučujeme
