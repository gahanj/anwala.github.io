Copyright 2017 The Associated Press. All rights reserved.
Trump past milieuwetten aan om hekken met grens Mexico sneller te vervangen
De Amerikaanse president Donald Trump laat enkele milieuwetten aanpassen om zo de hekken aan de grens met Mexico sneller te kunnen vervangen.Â Het gaat over een belangrijke grensovergang in San Diego, waar volgens Trump veel migranten illegaal de VS binnenkomen.
Belga
05:05
Volgens de regering is er een "acute en onmiddellijke nood" om fysieke grenzen te bouwen om de VS te beschermen tegen "illegale binnenkomsten". Om niet meer te moeten voldoen aan de milieuvereisten, zijn verschillende federale wetten aangepast.
Het Texaanse bedrijf SLSCO Ltd heeft al een overeenkomst gesloten met de regering om het hek, dat zo'n 9 meter hoog is en bestaat uit staal, over een lengte van 900 kilometer te vervangen. Nu er geen rekening meer gehouden moet worden met de milieuvereisten, kunnen de werken deze maand nog starten.
Milieuverenigingen hebben al kritiek geuit op de beslissing. Een tiental zeldzame diersoorten zou nu in gevaar zijn. "Het is geen verrassing dat de regering van Trump wetten, die onze gemeenschappen en onze dieren beschermen, omzeilen om haar gevaarlijke beleid van grensveiligheid te kunnen uitvoeren", verklaarde Jamie Rappaport Clark, voorzitter en CEO van Defenders of Wildlife.
Eerder daagden milieuorganisaties Trump en zijn regering al voor de rechter voor gelijkaardige beslissingen. Die zaken lopen nog.
Meld nieuws
Bent u getuige van een nieuwsfeit of hebt u zelf nieuws te melden?
Volg VRT NWS op uw smartphone of tablet via de VRT NWS-app.
