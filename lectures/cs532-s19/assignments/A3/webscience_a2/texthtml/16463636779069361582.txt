08 feb. 2019 in BUITENLAND
Kopieer naar clipboard
Donald Trump arriveert vrijdag voor de fysieke test bij het Walter Reed National Military Medical Center, anno nu.
Ⓒ Bloomberg
WASHINGTON - De Amerikaanse president Donald Trump heeft op vrijdag zijn jaarlijkse fysieke test afgelegd, waaruit duidelijk moet worden of zijn inspanningen om een gezonder dieet te volgen, hebben geresulteerd in verloren kilo’s. En zo ja, hoeveel.
Donald Trump arriveert vrijdag voor de fysieke test bij het Walter Reed National Military Medical Center, anno nu.
Ⓒ Bloomberg
Uit de test van vorig jaar bleek dat Trump, 72 jaar inmiddels, ’kerngezond’ is, maar wel op zijn gewicht moet letten. Doktoren vertelden de president in het Walter Reed National Military Medical Center dat hij vijf tot zeven kilo moest afvallen.
Een dieet moest soelaas bieden. Trump zou de laatste tijd inderdaad meer vis hebben gegeten, maar medewerkers zeggen dat hij nog geregeld geniet van een steak – doorbakken, met ketchup en frietjes – en zijn voorliefde voor fastfood is publiek geheim.
Bekijk ook:
Dat Trump zijn dieet niet heel strikt volgt, is niet iets om mysterieus over te doen, vindt hij zelf. „De president heeft afgelopen jaar een dieet en een fitness-plan gekregen, maar de president geeft toe dat hij die niet heel nauwgezet volgt”, zegt Witte Huis-woordvoerder Hogan Gidley.
Volgens persbureau Reuters is Trump ook nog niet gespot in de sportschool van het Witte Huis.
Trump in mei 2018.
Ⓒ EPA
Trump woog het afgelopen jaar 108 kilo. Zijn hartslag was 68 bpm, zijn bloeddruk 122/74, en zijn cholesterolgehalte was 223, aldus Reuters. Zijn lengte wordt niet benoemd, maar die zou 1.90 meter bedragen.
Zijn fysieke capaciteiten waren overigens ’bovengemiddeld’ en zijn cognitieve beoordeling was ’normaal’. De uitslagen van de test van dit jaar worden binnenkort verwacht.
Trump ruim twee jaar geleden, 20 januari 2017.
Ⓒ AFP
Dagelijks tijdens de lunch het laatste nieuws in je inbox?
Aanmelden
Uitschrijven kan met 1 klik
Kopieer naar clipboard
Bekijk meer van
POPULAIRE VIDEO'S
Aanmelden
Uitschrijven kan met 1 klik
