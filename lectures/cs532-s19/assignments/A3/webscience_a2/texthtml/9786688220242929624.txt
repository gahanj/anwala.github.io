facebook
Donald Trump është një President jo-konvencional dhe askush nuk ka qenë në gjendje të përcaktojë doktrinën e tij të politikës së jashtme. Ajo rrotullohet rreth kundërshtive që i mbajnë aleatët dhe kundërshtarët e SHBA-ve të çorientuar. Tre grupe kundërshtish janë të dukshme në përqasjen e Trump – në deklaratat, emërimet dhe politikat e tij.
Gjatë fushatës presidenciale dhe menjëherë pasi mori detyrën, Trump shfaqi pak entuziazëm për politikën e jashtme dhe u deshën disa muaj përpara se ai të bënte një vizitë  jashtë vendit. Edhe slogani i fushatës së Trump, “Ta Bëjmë Amerikën të Madhe Përsëri”, mund të interpretohet në dy mënyra – Amerika si udhëheqëse botërore ose një Amerikë izolacioniste.
Populistët dhe nacionalistët që rrethonin Trump gjatë fushatës ishin kundër çdo përfshirjeje të SHBA-ve në luftërat e huaja apo ofrimit të mbrojtjes për aleatët e Amerikës. Ata bënë presion për një tërheqje të shpejtë ushtarake nga Lindja e Mesme dhe Afganistani, një pakësim të angazhimit në NATO, dhe reduktim të numrit të trupave në Korenë e Jugut dhe Japoni.
Ata argumentonin se bazat ushtarake amerikane jashtë vendit ishin tepër të shtrenjta dhe nuk sillnin  përfitim te drejtpërdrejtë për atdheun.
Gjatë kohës që është në detyrë, Trump është përfshirë në sjellje joetike – si duke bërë presion ashtu edhe duke lavdëruar udhëheqësit botërorë me qëllim që përmes lajkave ose joshjes t’i bëjë të nënshkruajnë marrëveshje. Kjo ka shqetësuar disa aleatë por të tjerë kanë kuptuar që kjo mund të jetë thjesht një manovër taktike.
Një fushë e dytë e kundërshtive të Trump ka të bëjë me emërimet e tij për pozicione të larta drejtuese. Ka pasur disa mospajtime ndërmjet një numri këshilltarësh të afërt dhe anëtarëve të ekipit të tij të sigurisë kombëtare. Trump mori me vete në Shtëpinë e Bardhë disa populistë radikalë dhe  nacionalistë ekonomikë të vetë-shpallur.
Për fat të mirë, ai dëgjoi këshillën e republikanëve me përvojë dhe jo izolacionistët dhe populistët në emërimin e internacionalistëve dhe Atlanticistëve në pozicione qeveritare kyç, përfshirë Sekretarët e Shtetit dhe Mbrojtjes, shefat e inteligjencës dhe ambasadorë të ndryshëm.
Kundërshtitë e Trump janë shumë më të dukshme në vendime të rëndësishme  në politikën e jashtme ku sulmet e tij verbale shpesh janë minimizuar apo injoruar nga kabineti i tij. Kështu, Trump mund të ankohet sa relevante është NATO por të emëruarit e tij mbështesin forcimin e Aleancës përgjatë krahut lindor dhe zgjerimin në Ballkan.
Trump mund të veshë me lavdërime Putinin ndërkohë që kabineti i tij dhe Kongresi forcojnë sanksionet financiare kundër elitës së Rusisë dhe ndihmojnë të armatosen ushtritë ukrainase dhe gjeorgjiane.
Në vlerësimin e ndjekjes së politikave vlen të kujtojmë që Trump ka një histori në sektorin e argëtimit dhe “televizionin e realitetit” në të cilën spektakli dhe imazhi  janë më të rëndësishem se përmbajtja.
Nuk është e habitshme që lëvizjet e tij në politikën e jashtme shpesh ndjekin një skenar televiziv në të cilin Trump kërkon popullaritet, marrjen e lëvdatave dhe mbulim të favorshëm nga media dhe jo rezultate reale.
Sekretari Pompeo ka mësuar si të kënaqë egon e Trump duke hartuar politika që Presidenti mund t’i shpallë si sukses edhe nëse në të vërtetë arritja është minimale. Koreja e Veriut shërben si një shembull i vlefshëm, në të cilin Samiti i Singaporit në qershor 2018 me Kim Jong Un u shpall si një sukses i madh për paqen botërore.
Megjithatë, në realitet Pyongyang vazhdon të ndjekë programin e tij bërthamor. Megjithëse pak gjëra kanë ndryshuar, Trump e përshkruan veten si një fitimtar dhe mbështetësit e tij  besojnë se ai është një burrë shteti i madh të cilit duhet t’i jepet çmimi Nobel për paqe.
Tregtia ndërkombëtare është një arenë tjetër ku Trump pretendon fitore pa ndonjë fakt real. Presidenti thekson që marrëveshjet e mëparshme të tregtisë së lirë kanë dëmtuar ekonominë amerikane dhe fitorja e luftërave tregtare është e kollajtë për Uashingtonin.
Në realitet, luftërat tregtare në rritje mes SHBA-ve dhe Kinës, Kanadasë dhe Evropës do të lëndojnë shumë bazën e Trump në bujqësi dhe prodhim dhe do të dëmtojnë një numër të kompanive të SHBA-ve.
Kabineti i Trump është shpesh i angazhuar në kontrollin e dëmit në marrëdhënie me aleatët e NATO-s dhe partnerë të tjerë ndërkombëtarë të cilët janë të shqetësuar nga deklaratat e Presidentit. Ndërkohë që lavdërojnë publikisht sukseset e tij në politikën e jashtme, ata gjithashtu përpiqen të shpërqendrojnë Trump që ai të mos marrë ndonjë vendim të nxituar dhe destabilizues.
Ata inkurajojnë mitingje të shpeshta të stilit të fushatës me mbështetësit e tij të zjarrtë për të ndihmuar në shkarkimin e një pjese të zemërimit të Trump, dhe ata nuk përpiqen të ndalojnë sulmet e tij ditore ne Twitter kundër armiqve të ndryshëm. Në të njëjtën kohë, ata mbajnë kontakte të rregullta me aleatët që t’i sigurojnë ata që Amerika mbetet e angazhuar ndaj aleancave të saj tradicionale.
Pavarësisht nga të gjithë këto masa zbutëse, mbetet frika që në një moment të caktuar, ndoshta gjatë një mosmarrëveshjeje serioze ndërkombëtare, Trump mund të shkaktojë një krizë madhore dhe të injorojë këshillat e veteranëve të politikës së jashtme.
****
Janusz Bugajski, 8 February 2019
Donald Trump is an unconventional President and no one has been able to define his foreign policy doctrine. It revolves around contradictions that keep both US allies and adversaries off balance. Three sets of contradictions are evident in Trump’s approach – in his statements, appointments, and policies.
During the presidential election campaign and soon after he took office, Trump displayed little enthusiasm for foreign policy and it was several months before he ventured abroad. Even the Trump campaign slogan, “Make America Great Again,” could be interpreted in two ways.  – America as world leader or an isolationist America.
The populists and nationalists who surrounded Trump during the campaign were opposed to any US involvement in foreign wars or in providing protection to America’s allies. They pushed for a fast military withdrawal from the Middle East and Afghanistan, a reduction in commitments to NATO, and the downsizing of troop numbers in South Korea and Japan. They argued that American military bases abroad were too costly and did not directly benefit the homeland.
While in office, Trump has engaged in antithetical behavior – both bullying and praising various world leaders in order to either cajole or entice them into agreements. This has upset some allies but others have realized that it may simply be a tactical ploy.
A second arena of Trump’s contradictions isin his appointments to senior positions. There have been incongruities between several close advisors and members of his national security team. Trump brought with him into the White House several radical populists and self-proclaimed economic nationalists. Fortunately, he listened to the advice of seasoned Republicans rather than isolationist and populists in appointing internationalists and Atlanticists to key government positions, including the Secretaries of State andDefense, intelligence chiefs, and various ambassadors.
Trump’s contradictions are most visible in significant foreign policy decisions where his verbal attacks have often been played down or ignored by his cabinet. Hence, Trump may complain about NATO’s relevance but his appointees pursue Alliance enhancement along the Eastern flank and enlargement in the Balkans. Trump may lavish praise on Putin while his cabinet and Congress ratchet up financial sanctions against Russia’s elite and help arm the Ukrainian and Georgian militaries.
In assessing the pursuit of policy it is worth remembering that Trump has a background in entertainment and “reality television” in which showmanship and imagery prevail over substance. Not surprisingly, his foreign policy moves often follow a television script in which Trump seeks popularity, praise, and favorable media coverage rather than substantive results.
Secretary Pompeo has learned to cater to Trump’s ego by devising policies that the President can herald as a success even if little is actually accomplished. North Korea serves as a valuable example, in which the Singapore Summit in June 2018 with Kim Jong Un in June was trumpeted as a major success for world peace. In reality, however, Pyongyang continues to pursue its nuclear weapons program. Although little has changed, Trump depicts himself as a winner and his core supporters believes he is a great statesman who should be awarded the Nobel peace prize.
International trade is another arena where Trump claims victories without any real evidence. The President asserts that previous free trade agreements have damaged the American economy and that winning trade wars was easy for Washington. In reality, escalating trade wars between the US and China, Canada, and Europe will hurt much of Trump’s agricultural and manufacturing base and damage a number of US companies.
Trump’s cabinet is often engaged in damage control in dealing with NATO allies and other international partners who are worried by the President’s pronouncements. While publicly praising his foreign policy successes, they also try to distract Trump so he does not make any rash and destabilizing decisions. They encourage frequent campaign-style rallies with his ardent supporters to help vent some of Trump’s anger and they do not try to stop his daily tweet attacks against assorted enemies. At the same time, they uphold regular contacts with allies to help reassure them that America is committed to its traditional alliances.
Despite all these safeguards, the fear remains that at some point, probably during a major international dispute, Trump could precipitate a major crisis and ignore the advice of foreign policy veterans. His contradictions will either paralyze policy or an impetuous decision by the President will bypass his cabinet, escalate the conflict, and even trigger an unexpected war.
Kolumnën e Janush Bugajskit në DITA mund ta lexoni çdo të shtunë
facebook
Departamenti i Shtetit i bën thirrje opozitës në Shqipëri të mos i dorëzojë në masë mandatet dhe të dënojë publikisht dhunën e ushtruar gjatë protestave.
Një zëdhënës i Departamentit të Shtetit i tha Zërit të Amerikës se Zv/Ndihmës Sekretari i Shtetit për Evropën Matthew Palmer ka zhvilluar mbrëmë dy biseda të veçanta telefonike me kryetarin e Partisë Demokratike Lulzim Basha dhe me kryetaren e Lëvizjes Socialiste për Integrim Monika Kryemadhi.
Sipas zëdhënësit të Departamentit të Shtetit, zoti Palmer u bëri thirrje të dy udhëheqësve të opozitës të qëndrojnë të angazhuar në mënyrë konstruktive në proceset demokratike, duke theksuar rolin jetik, që partitë e opozitës duhet të luajnë në një shoqëri demokratike.
Diplomati i lartë amerikan, siç u shpreh zëdhënësi për Zërin e Amerikës, “i këshilloi” dy kryetarët e partive “kundër dorëheqjeve të koordinuara dhe në masë të deputetëve të opozitës nga parlamenti, pasi kjo do të dëmtonte përpjekjet për reforma dhe do të dëmtonte një institucion të rëndësishëm të demokracisë”.
Zoti Palmer, ndërsa theksoi mbështetjen e Shteteve të Bashkuara për të drejtën e qytetarëve për të protestuar në paqe, u bëri thirrje si zotit Basha edhe zonjës Kryemadhi të hedhin poshtë dhe të dënojnë publikisht gjithë dhunën./za
facebook
Eshtë mbyllur pa incidente protesta e sotme e opozitës, e cila nisi para parlamentit, i rrethuar gjatë natës me tela me gjemba, ndërsa qindra forca policie ishin angazhuar pas informacione që policia tha se kishte “për organizimin e akteve të dhunshme, me synim hyrjen në sallën e parlamentit”. Seanca normale e së enjtes, ishte shtyrë me një vendim të kryetarit të Parlamentti Gramoz Ruçi. Gjë që sipas opozitës dëshmon se tanimë “parlamenti ka rënë”.
Të gjithë deputetët e opozitës kanë rënë dakort që në bllok të heqin dorë nga mandatet e tyre parlamentare. Një pjesë e mirë e tyre ju drejtuan me fjalime të shkurtra mbështetësve të shumtë që morën sot pjesë në protestë. Ndaj këtij vendimi, apo dhe ngjarjeve të dhunshme gjatë protestës të së shtunës, ka patur reagime kritike nga Brukseli apo dhe Uashingtoni. Por në fjalën e tij përpara protestuesve, zoti Basha u shpreh se “mesazhi ndaj miqve tanë është se ne nuk jemi popull i dhunës, jemi popull i lirisë, i demokracisë. Jemi e ardhmja europiane e Shqipërië. Por ne nuk do pranojmë kurrë më një kryeministër bandit, të kapur në flagrancë duke vjedhur vullnetin e popullit në bashkëpunim me bandat e krimin, duke vjedhur qindra miliona nga xhepat e shqiptarë që nuk paguajnë dot bukën e gojës”, u shpreh zoti Basha, duke shtuar se “kërkoni gjithshka që mund t’ju jap, por mos më kërkoni kurrë të pranoj për popullin tim atë që nuk do pranonit për popullin tuaj”.
Kryetari demokrat saktësoi se nuk do të ketë kthim pas dhe se “për Ramën dorëheqja është vetëm fillimi. Ai do përfundojë para drejtësisë aty ku e meriton sipas ligjit”.
Pas manifestimit paqësor përpara godinës ku mblidhen seancat parlamentare, opozita dhe mbështetësit e saj u drejtuan pranë zyrave të parlamentit, ku ata dorëzuan zyrtarisht deklaratën me të cilën heqin dorë nga mandate. Më pas të gjithë u kthyen në selinë e Partisë Demokratike. “Prej sot jemi qytetarë të thjeshtë në krahun tuaj, me ju dhe për ju”, ju drejtua zoti Basha, mbështetësve që e shoqëruan deri në fund. “Nisëm sot një rrugëtim shprese, i cili nuk do të ndalet derisa integrimi europian të bëhet realitet, derisa të largojmë kryehajdutin dhe qeverinë e tij kriminale”, u shpreh zoti Basha, duke mbyllur fjalën e tij me thirrjen: “Bëhuni gati për betejën e radhës në Tiranë, Shkodër, Vlorë… anemambanë vendit”.
facebook
Analisti dhe moderatori i emisionit “360 gradë” zbuloi se kryeministri Edi Rama ka një këshilltar të huaj i cili i ka treguar strategjinë e zbythjes.
Artur Zheji: “A do të jetë Rama i butë dhe i qetë dhe dialog kërkues me shpresën që të ulë temperaturën e të fitojë kohë?
Nga ana tjetër unë e di dhe kam informacion të sigurtë se ka një këshilltar të huaj që është pranë kryeministrit prej shumë vitesh që shëtit në Ballkan dhe paguhet shumë mirë për të këshilluar vendet që i quan vende të lëkundura. Shkon ku e paguajnë dhe strategjia e tij që ka filluar që tek studentët ka qenë zbythja. Dmth në momentin kur vjen protesta apo një valë goditëse ti bëj dy hapa prapa, absorboje, si puna e dallgës që ne kërcejmë mbrapsht për të mos na lagur.
Pra lëre të shterrë fuqinë dallga e protestës, ti rri larg që të mos kesh kontakt, në moment që s’ke kontakt të shohim nëse do vijë dallga tjetër më e madhe. Pra fito kohë dhe mos rrit tensionin. Strategjia deri dje ka qenë tërheqja por nga ana tjetër tentativa e pa rreshtur për trë krijuar një dialog underground. Të shohim nëse do të bashkohet kjo skemë e kryeministrit me skemën e rekomandimeve ndërkombëtare që thotë uluni dialogoni, atëherën do të krijohet një masë e re kritike”.oranews
facebook
Ashtu sikurse edhe ajo e 16 shkurtit, edhe protesta e ditës së sotme në sheshin përpara parlamentit, ka marrë vëmendjen e mediave ndërkombëtare.
Disa prej tyre shihen të raportojnë edhe “Live” drejt nga protesta. “Rai 1”, “SkyNews 24”, “Rai News24, “Zëri i Amerikës” dhe “DW” ndodhen para parlamentit duke treguar atë që po ndodh.
“The Washington Post” shkruan se mbështetësit e opozitës kanë rrethuar ndërtesën e parlamentit duke kërkuar dorëheqjen e qeverisë.  “Mbështetësit e opozitës shqiptare kanë rrethuar ndërtesën e parlamentit dhe po kërkojnë që qeveria të japë dorëheqjen, duke pretenduar se është e korruptuar dhe ka lidhje me krimin e organizuar. Qindra policë dhe tela me gjemba po mbrojnë ndërtesën e parlamentit në qendër të Tiranës nga protestuesit dhe seanca e parlamentit të së enjtes tashmë është anuluar” shkruan “The Washington Post”.
“Fox NeWs” e nis lajmin me paralajmërimin e BE-së dhe Shteteve të Bashkuara kundër dhunës që i drejtohet opozitës shqiptare, duke theksuar gjithashtu edhe thirrjet që ligjvënësit të mos e bojkotojnë parlamentin.
Djegja e mandateve mundesi për ndryshim.
Shqipëria meriton ditë më të bukura.
Shqiptarët sot janë të bindur se me qeverisjen e socialisteve kan vetëm terr “errësirë”.
Nesër pritet një levizje mbarë shqiptare si në Shqipëri ashtu dhe në Diasporë.
E vetmja shpresë për shqiptarët që mos të largohen më eshte ndryshimi rrënjësor i politikës nga bandat dhe krimi i organizuar, mafia dhe korrupsioni.
Qeveria Rama nuk ka të bëjë me drejtësinë,
nuk ka të bëjë me barazinë, nuk ka të bëjë me heqjen e varfërisë.
Rama do pushtet vetëm për klasën sunduese.
Do të bëjë gjithçka që dëshiron.
Kush fiton dhe kush humbet,
kush është dhe nuk kush është,
fallsifikon me fake news çfarë është e vërtetë dhe çfarë është e rreme, shkaterron dhe varfëron.
Propagandon nën flamurin e progresit, por në fund ofron vetëm korrupsioni.
Rroftë Kombi Shqiptar !
Agustin M Mirakaj
Partnerja e kryeministres lesbike të Serbisë, Ana Bërnabiq, Milica Gjurgjiq, ka sjellur në jetë një djalë.
Gjurgjiq ka lindur sot në Beograd, shkruan gazeta serbe “Blic”.
Lindja e Gjurgjiqit ka shkuar shumë mirë, kanë thënë nga kabineti i presidentes serbe për gazetën beogradase.
Po ashtu, kjo gazetë shkruan se djali i posalindur është quajtur Igor.
Ish-kryesuesja e delegacionit të Kosovës në bisedimet me Serbinë, Edita Tahiri, ka thënë se synimet e Serbisë për ta marrë veriun e Kosovës nuk janë të reja.
Tahiri ka thënë në emisionin “Pressing”, në televizionin T7, se ish-diktatori jugosllav, Sllobodan Millosheviq, kishte dhënë sinjale se nëse Kosova jep veriun, do t’i shpëtojë luftës.
Këto sinjale të Millosheviqit i janë përcjellë Kosovës nga diplomatë të regjimit të tij, ka thënë Tahiri.
Sipas saj, kjo ka ndodhur në vitin 1994 apo 1995.
Përgjigja e Kosovës “ka qenë kategorike”, ka treguar Tahiri.
“E para, veriu i Kosovës është shqiptar. E dyta, është pjesa më e pasur e Kosovës. Një Kosovë e pavarur mund të mbijetojë si shtet, kur ka diçka nga pasuritë”, është shprehur ajo.
“Synimet e Serbisë për veriun nuk janë të reja, nuk janë të sotmes”, ka thënë Tahiri. /Express/
Luljeta Krasniqi – Veseli
Ka tre muaj që kur Kosova vendosi taksë doganore 100 për qind për importet nga Serbia dhe Bosnje e Hercegovina. Nga ajo kohë, importi nga këto vende ka rënë tërësisht, por në tregun e Kosovës nuk vërehet mungesë e produkteve nga Serbia.
Përfaqësues të bizneseve thonë se derisa nuk ka import nga Serbia, por ka prodhime të këtij vendi në tregun e Kosovës, dyshohet se mallrat nga atje në tregun e Kosovës, po hyjnë në forma alternative apo përmes kontrabandës. Por, zyrtarë të Doganave të Kosovës e mohojnë një gjë të tillë.
Serbia, e cila para vendosjes së taksës në ditë ka eksportuar në Kosovë mallra në vlerë prej rreth 1.2 milion euro, tani, sipas të dhënave të Doganave të Kosovës mesatarisht eksporton mallra në vlerë prej rreth 8 mijë euro.
Zëdhënësi i Doganave të Kosovës, Adriatik Stavileci thotë për Radion Evropa e Lirë se ka pasur disa raste të tentimit të kontrabandës, por që si të tilla janë ndaluar nga zyrtarët doganor.
Sipas tij, përgjatë këtyre tre muajve nuk ka pasur rritje të kontrabandës as në veri të vendit dhe as pjesët tjera të Kosovës.
Në rajonin e Mitrovicës, shton Stavileci, brenda janarit të këtij viti janë evidentuar 8 raste të tentim kontrabande me mallra të ndryshme.
“Nëse merret një krahasim në mes të kundërvajtjeve të muajit janar 2018 dhe kundërvajtjeve të janarit të vitit 2019 ne vërejmë se ky numër nuk ka lëvizje. Nëse në janar të vitit 2018 kemi pasur 69 kundërvajtje apo tentime për të kontrabanduar mallra, në vitin 2019 kemi 67. Pra, nuk kemi vërejtur rritje”, thotë ai.
Stavileci shton se pas vendosjes së taksës 100 për qind për produktet me origjinë nga Serbia dhe Bosnje e Hercegovina, Dogana e Kosovës ka marrë të gjitha masat që të parandalojë rastet e kontrabandës.
Ministri i Tregtisë, Turizmit dhe Telekomunikimit në Qeverinë e Serbisë, Rasim Lajiq, ka deklaruar të mërkurën se mallrat nga Serbia mund të hasen në gjithë Kosovën dhe se ato po arrijnë përmes rrugëve alternative.
Ai ka rikujtuar se zyrtarët në Serbi kishin tërhequr vërejtjen për rritjen e kontrabandës menjëherë pasi që Prishtina zyrtare kishte vendosur masën e tarifës doganore 100 për qind ndaj importeve nga Serbia dhe Bosnje Hercegovina.
Lajiq ka thënë për Radio Televizionin e Serbisë, se nëse shikohet në veri apo në jug të Kosovës, gjithkund mund të hasen mallrat nga Serbia të cilat mbërrijnë atje përmes rrugëve të ndryshme.
Shitësit lokalë në Mitrovicën Veriore thonë se në Kosovë vazhdon të ketë mallra të Serbisë dhe se ata kryesisht furnizohen në tregjet lokale me shumicë.
“Unë siguroj mallin te këto tregjet me shumicë. Janë të furnizuara mirë. Ata e sigurojnë mallin nga Serbia, nuk e di në çfarë mënyre, por mall ka dhe ka edhe rezerva”, tha njëri nga pronarët e një shitoreje në Mitrovicën Veriore, i cili kërkoi të mbetej anonim.
“Mallin e marr në Mitrovicë, nëpër depo. Njerëzit e tjerë gjinden dhe e sjellin nga Serbia. Se si dhe çfarë, më beso, unë nuk dua të hyj në këtë, por aktualisht ka mall. Tash për tash funksionon gjithçka normalisht”, tha një shitës tjetër.
“Aktualisht mallin e sigurojmë nga Serbia Qendrore. Po gjendemi, me vështirësi, por duhet të jetohet dhe duhet të vazhdohet me punën. Rezerva më nuk ka, janë shpenzuar të gjitha. Është situatë mjaft e vështirë sa i përket furnizimeve dhe e kemi mjaft rëndë”, theksoi pronari i një shitoreje.
Në tregjet lokale me shumicë në Mitrovicë Veriore nuk kanë dashur që të japin deklarata lidhur me atë se si e importojnë mallin nga Serbia.
Policia e Kosovës, përmes një përgjigje me shkrim dërguar Radios Evropa e Lirë lidhur me rastet e kontrabandës që nga vendosja e taksës 100 për qind është përgjigjur “se në kuadër te Menaxhimit te Integruar te Kufirit, së bashku me agjencionet tjera, parandalon dhe lufton krimin ndërkufitarë në të gjithë kufijtë e Kosovës”.
Policia e Kosovës bën të ditur se ka “rezultate te dukshme ne parandalimin dhe luftimin e krimit ndërkufitare”.
Aleanca Kosovare e Biznesit e cila ka bërë monitorimin e tregut në Kosovë që nga vendosja e taksës 100 për qind thonë të kenë parë që në tregun e Kosovës ka mjaftueshëm produkte të Serbisë, e që sipas Agim Shahinit kryetar i kësaj shoqate, janë futur në mënyrë të kontrabanduar.
“Sipas një hulumtimi që jemi duke e bërë, një numër i këtyre produkteve serbe që janë në tregun e Kosovës kanë qenë në stoqe dhe një pjesë tjetër është kontrabandë. Nuk mund të dimë saktë sa është kontrabanda në këtë kohë, por mund të themi se ka pasur rritje. Nëse kontrabanda dhe ekonomia joformale ka qenë 30 për qind tani mund të themi se është rritur 40 për qind. Produktet serbe janë duke u futur në forma ilegale nëpër pika të ndryshme jodoganore e që Doganat e Kosovës dhe Policia nuk mund t’i kontrollojnë të gjitha ato vendkalime, e për këtë e dinë edhe institucionet e shtetit, por bëhet sikur nuk e shohin”, thotë Shahini.
Përderisa institucionet e vendit, shton Shahini, nuk mund të kontrollojnë tërë brezin kufitar me Serbinë, në tregun e Kosovës do të ketë mallra serbe në vend.
Pas vendosjes së taksës, Ministria e Tregtisë dhe Industrisë në Qeverinë e Kosovës kishte lëshuar një udhëzim administrativ i cili obligon të gjitha subjektet afariste në Kosovë vendosjen e flamujve nëpër dyqane, për të treguar vendin e origjinës së produkteve që i kanë në shitje.
Ky vendim ka filluar të zbatohet, por që zëvendësministrja e Tregtisë dhe Industrisë, Arbëresha Krasniqi ka thënë për Radion Evropa e Lirë se ka pasur raste te disa subjekte afariste kanë vendosur flamuj të vendeve të tjera te një produkt të një shteti tjetër.
“Ministria e Tregtisë dhe Industrisë në vazhdimësi e ka përcjell situatën ka disa raste që janë vërejtur kur ka pasur ndryshim të flamujve. Janë vërejtur disa raste që janë evidentuar nga Inspektorati. Nëse nuk ka zbatimi të këtij udhëzimi administrativ ka edhe dënime. Do të ketë raste kur do të gjobiten”, thotë Krasniqi.
Vendimi i Qeverisë së Kosovës për taksën doganore 100 për qind ndaj produkteve nga Serbia dhe Bosnje e Hercegovina është në fuqi që nga 21 nëntor i vitit të kaluar.
Shtetet e Bashkuara i kanë bërë thirrje Kosovës që ta heqë këtë masë, duke thënë se ajo nuk përkon me interesat amerikane.
Por, Qeveria e Kosovës, të paktën deri më tani, nuk është zmbrapsur nga vendimi për tarifën 100 për qind, i cili vazhdon të mbetet në fuqi.
Dekonstruksioni i Idesë së Korrigjimit të Kufirit të Presidentit Kosovar
(Bashkimi me Shqipërinë paterica për ndarjen e Kosovës)
Paris, 14 shkurt 2019
Nga Klara BUDA*
Në këtë moment preçiz, trumpetimi i bashkimit të Shqipërisë me Kosovën është një patericë e idesë së ndarjes së Kosovës dhe si rezultat është kundër interesit kombëtar shqiptar. Nëse marveshja e ndarjes së Kosovës (e kamifluar si korrigjim) do të firmosej, Kosova do të tkurej si le kura e chagrin-it. Ajo do të humbte veriun, pasuritë vitale të saj dhe nuk do ta merrte kurrë Preshevën.
Së pari, bashkimi Kosovë-Shqipëri, endërr e gjithë shqiptarëve që prej ndarjes së Kosovës nga trungu amtar, do të realizohej vetëm me një strategji afatëgjatë dhe të menduar mirë dhe do të ishte i mundur të finalizohet vetëm kur të dy shtetet të jenë të fortë dhe funksionalë. Sot kur është në lojë ndarja e Kosovës, shteti i ri i pa eksperiencë i saj dhe shteti shqiptar nën gangrenën e krimit, nuk janë funksionalë për të qeverisur as problemet e brendëshme, e jo më të realizojnë bashkimin kombëtar, që kërkon disiplinë si ajo e gjermanëve kur bëbë bashkimin e dy Gjermanive.
Së dyti, Kosova është definuar si një shtet multietnik dhe jo shtet etnik shqiptar. Si rrjedhojë e këtij specificiteti në ndërtimin e parlamentit të saj, ky i fundit e ka të vështirë të marrë shumicën e votave për çështje të mbijetesës, e jo më të vendosë për bashkim e Kosovës me Shqipërinë.
Vërehet një hipokrizi dhe një manipulim i opinionit nga disa liderë shqiptarë të Kosovës dhe të Shqipërisë që mbrojnë idenë e bashkimit të Kosovës me Shqipërinë. Ata nuk e sqarojnë se si do të zgjidhet kjo aspiratë e tyre praktikisht në parlamentin aktual të Kosovës dhe anashkalojnë pasojat që do të sillte kjo : kërkesën e serbëve të Kosovës për krijimin e asociacionit të komunave serbe, që do të institucionalizonte një “republika serbska” brenda Kosovës dhe do të shërbente si justifikim për kërkesën e bashkimin të veriut të Kosovës më Serbinë. Por ka edhe pak imagjinatë kur flitet për bashkimin e Preshevës, është të injorosh se Shesheli dhe pasuesit e tij nuk do ta lejojnë kurrë pa luftë kalimin e këtij territori në Kosovë.
Por kjo nuk është tema e këtij artikulli, ai rreket të tregojë se kërkimi i bashkimit të Kosovës me Shqipërinë pikërisht në këtë moment para zgjidhjes së problemit të Kosovë me Sërbinë, shkon në favor të ndarjes së Kosovës dhe kundër interesit kombëtar shqiptar.
Nëse pranojmë se bashkimi nuk mund të bëhët pa një projekt serioz për shkak se kushtetuta e Kosovës nuk e mundëson një gjë të tillë të dy shtetet – ai i Kosovës shumë i ri dhe ai i Shqipërisë thellësisht i kriminalizuar – atëherë është e qartë se deklaratat për bashkim në këtë moment kanë qellime të tjera, të ndryshme nga bashkimi. Ato, përveç se janë bomba tymëse për nevoja të çastit të spektrit politik në të dyja anët e kufirit, të artikuluara në këtë moment kanë kryesisht një arsye tjetër.
Sado paradoksale që kjo mund të duket ideja e bashkimit të Kosovës me Shqipërinë, e hedhur paralelisht me korrigjimin e kufijve të Kosovës, i shërben pranimit të këtij të fundit nga opinioni publik, dhe është kundër interesit kombëtar shqiptar dhe në shërbim të krijimi të Serbisë së madhe.
Cilat janë idetë që përpiqen të ndihmojnë në pranimin nga opinioni publik të idesë qendrore serbe për ndarjen e Kosovës?
I – Bashkimi i Preshevës me Kosovën.
Presheva, është një zonë e lënë në mëshirë të fatit prej pushtetit serb e nga ku shqiptarët janë larguar në atë masë sa që ka aq pak fëmijë shqiptarë në një fshat sa është e mundur të ketë klasa të shqipes, apo edhe maternitet. Përpos kemi të bëjmë më një pjesë pa burime natyrore, të cilën Serbia e ka kokëçarje dhe praktikon politikën e tokës së djegur, duke goditur atë çka ka më të fortë shqiptaria, çerdhet plot me fëmijë (shih strategjitë e akademise serbe).
Pas idesë, Bashkimi i Preshevës me Kosovën, shumë të dëshëruar nga shqiptarët në realitet fshihen rreziqe të mëdha. Nëse do të përdornim gjeostrategjinë imagjinare (2) arrijmë në këtë “paisazh”:
“ Vojislav Shesheli, kryetar i Partisë Radikale Serbe, së bashku me përfaqësuesit fanatikë të Ortodoksisë, ata të lëvizjeve “Dveri”, “Treca Srbija” dhe “Lëvizja 1389”, por edhe nga lëvizja e re, “Aleanca për Serbinë”, i drejtohen mijëra protestuesve të mbledhur në Beogradit, dhe u kerkojnë mosbindje civile. Qindra protestues nisen me autobusë drejt Luginës së Preshevës. Në këtë kohë Veriu i Mitrovicës i dorzohet në mënyrë paqsore Serbisë, dhe ushtria e saj merr kontrollin e territorit. ( ta pranojmë se Serbia ka ushtri, Kosova sapo e ka themeluar dhe Shqipëria sapo e ka shkatëruar). »
II – Bashkimi i Shqipërisë me Kosovën
Nëse Veriu i Mitroviçës (Miniera e Trepçes dhe Liqenin i Ujmanit) do të bashkoheshin me Serbinë, Kosovës i hiqet pjesa më e madhe e burimeve të saj natyrore dhe si rezultat ajo nuk do të mund të mbijetonte ekonomikisht. Prishtina pa lumë varet nga Ujmani për ujë dhe elektricitet. Ndaj ndarja e veriut kalon me vështirësi tek opinioni public, le të mos flasim pëe pasuritë e Trepçes që kanë forçë të bëjnë më të pasur se françezët çdo qytetar Kosovar. Atëhere hidhet karemi i bashkimit me Shqipërinë: vërtet aneksohet miniera e Trepçes dhe liqeni i Ujmanit, por bashkimi me Shqipërinë i jep Kosovës dalje në det dhe së bashku me Shqipërinë bëhet një vend që mund të mbijetojë! Por një vend kaq të varfër tashmë, as një shtet gjerman nuk mund ta qeverisë dot.
Shtrohet pyetja, se pse pikërisht në këtë momënt, Serbia i ka harruar akuzat e saj të gjithëherëshme për Shqipërinë e madhe? Edhe ky fakt vjen e vërteton hipotezën e parashtruar më sipër.
 
“
“ Ditën e shënuar për aplikimin e marveshjes popullsia shqiptare e Presheveës i priti në rrugë forcat speciale të Kosovës, por në të kundërt ajo u ndesh me pasuesit e Sheshelit. Nuk u mësua kurrë se sa shqiptarë u vranë, pasi ambassdori ëalker e ka të ndaluar të hyjë në Serbi. Ai me dekret Presidencial u ndalua të hyjë edhe në Kosovë nga ku deshi të shkonte në Preshevë. Me humbjen e veriut dhe me pengimin e bashkimit të Preshevës, Kosova u tkurr si lekura e chagrin-it. Prishtina u zhut ne erresirrë dhe pisllëk të madh. Pa lume dhe tani edhe pa elektricitetin dhe ujin që i vinte prej Ujmanit, nën ndotjen e Obeliçit, aty u shtuan shumë sorrat dhe u bë e pamundur të jetohet prej Shqiptarëve.
Alarmi u dha nga vetvendosha qe po protestonte ne Prishtine – pas pilafi pasi kishte rënë në kurthin e marrjes se Preshevës dhe bashkimit me Shqipërinë, – dhe Presidenti që firmosi ndarrjen e Kosovës u shpall vërtet Skenderbe siç u detyrua të predikojë një gazetar, po prej serbëve e jo shqiptarëve. Këta të fundit e shpallën Persona non grata dhe e vunë në ndjekje me nje arrest ndërkombëtar. “
 
 
[1] Nënvizojmë se nuk bëhët fjalë për gjithë zonën shqiptare ku përfshihet lugina e Preshevës, Medvegja dhe Bujanovçi dhe këtu është një kurth tjetër; pse jo e gjithë pjesa shqiptare e jugut të Sërbisë, po vetëm Presheva?
[2] Instituti Evropian për Studime të Sigurisë ka publikuar një analizë në të cilën imagjinohet se çfarë do të mund të ndodhë pas dy viteve, nëse gjatë vitit 2019 nënshkruhet një marrëveshje ndërmjet Kosovës dhe Serbisë për shkëmbim të territoreve dhe korrigjim të kufijve.
facebook
Mësuesi i talentuar i letërsisë u portretizua për shume vitë si një nga figurat e njeriut me vlera.
Pas daljës në pension kohën e lirë ai e përcjell me studime në mes të mijëra librave me vlerë të biblotekës së tij private. Ky njeri i apasionuar pas librave është bërë model për mbarë lexuesit lezhianë dhe më gjerë. Ai mbetet një lexues dhe propogandues i qindra librave në jetën e tij të punës 40 vjeçare, duke filluar nga Homeri e deri tek Ismail Kadare. Kjo e ka berë mësuesin e nderuar të letërsisë një dialogues të veçantë të letërsisë të shkrimtarëve dhe librave të njohur, një polemizues i fortë për shumë fenomene të letërsisë bashkëkohore dhe asaj klasike.
Kolegu im i dashur! Kështu më pëlqen t’ju thërras, si dikur kur ishim mësues në kohët e hershme të rinisë, kur të dy punonim për të mësuar dhe edukuar brezin e ri… Sa herë ju shoh, mendimi më ikën larg. Më përfytyrohen imazhe të dekadave më parë. Kanë kaluar vite e vite prej atëherë dhe tashmë, në kohën e pensionit, i ruajmë të freskta kujtimet dhe respektin e ndërsjellë për shkollën, nxënësit dhe kolegët tanë mësues, që punojnë në të gjithë vendin me përkushtim dhe fisnikëri. Por ty, Ndue, të kemi admiruar edhe për dashurinë e veçantë që ke pasur dhe ke për librin, për bibliotekën tënde më të madhen në qytetin tonë, ndër më të mëdhatë biblioteka personale në Shqipëri. Me respekt e pasion u kam rrëfyer miqve, shokëve, kolegëve për këtë dashuri tënden, por edhe për punën e madhe metodike, profesionale dhe fisnike, për të cilën ti je dalluar kurdoherë. Madje, gjithnjë e kam nisur bisedën që në kohën e fëmijërisë sonë, sepse që atëherë ti dalloheshe, si edhe sot, për librin. I blije librat, i lexoje dhe i vendosje në bibliotekë me gëzim e kënaqësi të veçantë. Shtimi i një libri në bibliotekën tënde ishte gjithnjë një gëzim i ri. Kështu numri i tyre rritej, teksa ti u qëndroje gjithnjë pranë, duke i konsideruar librat sende të shenjta, si rreze drite që largojnë errësirën dhe shpërndajnë dritën, që ngacmojnë imagjinata te lexuesi dhe sidomos te fëmijët, i bëjnë ata të ëndërrojnë dhe ta shohin jetën me më shumë gaz, shpresë dhe besim tek e ardhmja. Për këtë dashuri dallon Ndue Mataj, shoku im i fëmijërisë, kolegu im i dashur për më shumë se 40 vjet. Ndueja u përgatit në auditorët e Universitetit Shtetëror “Luigj Gurakuqi”, Shkodër, në vitin 1976 dhe në shtator të po këtij viti mësuesi i gjuhës shqipe fillon punë në shkollën 8-vjeçare në fshatin Tale deri më 30 gusht të vitit 1980. Pas 4 vitesh pune në mësuesi emërohet drejtor i shkollës 8–vjeçare në Torovicë, ku për 5 vjet, punoi me përkushtim, deri ne vitin 1985. Në gusht të vitit 1985 punoi për dy vite në Kabinetin Pedagogjik të rrethit Lezhë dhe më vonë, në gusht të vitit 1987, emërohet drejtor shkolle në shkollën 8-vjeçare në fshatin Rrilë, ku punoi deri në vitin 1992, kohë të cilën e shohim drejtor shkolle në Ishull Shëngjin deri në gusht të 1993. Nga ky vit transferohet zëvendësdrejtor në shkollën e mesme të Bashkuar në Ishull Lezhë, ku punon deri në vitin 1994. Nga ky vit kalon mësues i gjuhës dhe leximit letrar në ciklin 9-vjeçar dhe pastaj mësues letërsie në ciklin e mesëm, po në këtë shkollë deri në tetor të vitit 2004. Në nëntor të vitit 2004 u emërua specialist, inspektor i lëndës së gjuhës shqipe dhe letërsisë pranë Drejtorisë Arsimore të rrethi Lezhë, detyrë të cilën e kreu deri në mars të vitit 2010. Nga viti 2010 transferohet si zëvendësdrejtor, përsëri në shkollën e mesme Ishull Lezhë deri sa doli në pension, në prill të vitit 2018.
Kudo, në të gjitha këto shkolla ku Ndueja ka punuar, ka pasur një emër të përveçëm, edhe profesionalisht, edhe si koleg i dashur dhe modest, i urtë dhe i ditur, por dhe si njeri i mençur që përhap ngrohtësi në familje e shoqëri.
I dashur, shoku im i fëmijërisë dhe kolegu im i çmuar, Ndue Mataj!
Të shoh sot sërish rrugëve të qytetit dhe i ndjej gjithnjë të gjalla valët e respektit dhe të konsideratës së lartë për ty, për mirësinë, urtësinë, sinqeritetin dhe qëndrimin intelektual. Gjithçka më vjen ndërmend, zëri juaj, fjala e këndshme, shikimi i syve të tu vizionar, për të treguar një rrugë në të cilën mund të ecësh lirshëm, krah shumë të tjerëve, me të njëjtin hap, por me punë, mundime dhe sakrifica. Sot të duken edhe rrudhat që të mbushin ballin tënd të menduar, edhe pamja prej fisniku, mimika e qeshur, fijet e bardha të flokëve, që tek i shoh, i them vetes se, më shumë se të tjerët, tek ty shfaqin fisnikëri të rrallë.
Rrodhën shumë ujra deri atëherë, shumë e shumë vite pune të përbashkët me mësuesit lezhianë, por përsëri ata të qëndrojnë pranë, të duan dhe të admirojnë dhe, sa herë që të përmendin, mendja u shkon te biblioteka jote personale, ku vezullojnë mijëra e mijëra libra, që ndriçojnë shpirtrat dhe i japin dritë e bukuri mendjeve të lexuesve dhe veçanërisht të fëmijëve. Shikon aty në atë biblioteka qindra autorë, që nga ata të antikitetit e deri në ditët e sotme, shqiptarë dhe të huaj nga të gjithë vendet e botës dhe për secilin prej tyre ti di vendin, radhën, autorin, vendlindjen e tij, përmbajtjen e librit, mesazhet, duke përmendur vlerat e tyre ose edhe ndonjë merak që, “ah, sikur ta kisha edhe atë libër që më mungon!”.
“Njeriun e mbajnë vlerat e virtytet, të cilat duhet të bëhen pronë e një shoqërie të caktuar”. Ky postulat të ka shoqëruar gjithë jetën, miku im, sepse kështu thua shpeshherë, duke shtuar se ato vlera, gjithkush i ka në dorë t’i vendosë vetë, nga koha e të mësuarit për të ecur në jetë me këmbët e veta. Në këtë kontekst ke qenë dhe je model në sytë e mi dhe për familjen e shoqërinë, sepse ecët me këto vlera, duke i përhapur midis nesh, si një pasuri e çmuar. Edhe në kohën e studimeve universitare ti nuk ndaheshe librave, mund të themi me plot gojë se atëherë dashuria jote për ta bëhej edhe më e madhe. Por ato kushtonin e ndërsa ti e shihje librin e ri që sapo kishte dalë, nisje të kurseje edhe më shumë, madje sakrifikoje edhe bukën e ushqimet për të bërë pronë të tij një libër. Me ato para që kursente blinte librat e rinj në librarinë e qytetit. E njëjta gjë ka ndodhur edhe gjatë kohës që ai studionte në Institutin e Lartë Pedagogjik, Shkodër, ku mësuesi i ardhshëm vazhdonte shkollën me pagesë të plotë, prandaj çdo muaj duhej të paguante vlerën prej 1800 lekë të vjetra. Ishte bërë një zakon, që për arsye ekonomike, dy studentë ushqeheshin në mensë të fakultetit me një biletë pra, një racion e ndanin në dysh, kështu me gjysmën e bursës prej 900 lekësh të vjetra, Ndueja blinte librat e rinj më të përzgjedhurit, duke pasuruar kohë pas kohe bibliotekën e tij personale. Kështu vit pas viti dhe dekadë pas dekade biblioteka e tij ka marrë sot përmasat e një biblioteke të vërtetë me vlera të rralla, e vlefshme për brezat e ardhshëm. Biblioteka e tij sot numëron rreth 6 mijë tituj librash, shkruar nga rreth 3 mijë autorë të ndryshëm të të gjitha gjinive letrare shqiptare dhe të huaj, si poezi, prozë e të gjitha llojeve, si tregimi, novela, romani dhe drama. Bazën e bibliotekës së tij e zë gjinia e romanit, që sipas tematikës ndahet në roman shoqëror, familjar, historik, erotik, kalorsiak dhe kriminalistik. Shto këtu edhe libra të ndryshëm studimorë, shkencorë dhe publicistikë, romane biografikë dhe me autorë të ndryshëm nga fusha e letërsisë, politikës, artit dhe historisë. Të bien në sy përfaqësuesit e letërsisë antike-greke dhe romake, si: Homeri, Eskili, Sofokliu, Aristoteli, Virgjili me disa nga librat e tyre, si: Iliada dhe Odisea, Prometheo i mbërthyer, Bretkosat e Aristofanit, Antigona, Poetika, Eneida etj. Vend të veçantë në këtë bibliotekë zënë edhe autorët e Rilindjes Evropiane: Dante Aligeri, Martin Luteri, Vasko de Gama, Galileo Galileu, Mikelanxhelo, Da Vinci, Tasso, Petrarka, Bokacia, Shekspiri, Migel Servantes me veprat e tyre që tashme i njohin të gjithë, shto këtu dhe përfaqësuesit e klasicizmit dhe iluminizmit francez, si: Pjer Kornej, Zhan Rosini, Molieri, Volteri, Bomarsheja me veprat e Horacit, Andromakës, Mizantropi etj. Nuk mungon as Geteja, si përfaqësues kryesor iluminizmit gjerman me veprën e tij madhore si Fausti. Romantizimi, si rrymë letrare përfaqësohet në bibliotekën e mësuesit të njohur Ndue Mataj me autorë të mëdhenj si Bajroni, Hygoi, Hajne, Manxoni, Pushkini, Lermontovi etj., me veprat e tyre kryesore, si Shtegtimet e Çajld Haroldit, Viti 93, Gjermania përrallë dimri, Të fejuarit, Eygjen Onjegin e mjaft vepra të tjera, që pasurojnë këtë bibliotekë të pasur, duke e bërë një nga bibliotekat më të pasura në qytetin e Lezhës dhe më gjerë. Pasuria e bibliotekës së mësuesit Ndue Mataj nuk ka fund, sepse edhe letërsia botërore e ka një shtrirje të gjerë dhe vjen nga shumë vende të botës, si: Francë, Angli, Rusi me përfaqësuesit kryesorë të saj Balzaku, Gustav Folober, Tolstoi, Dostojevski etj. Mësuesi i nderuar, Ndue Mataj, pasionant për 40 vite me radhë për librin artistik, ka ndjekur me kujdes botimin e këtyre autorëve dhe veprave të tyre, si: Evgjeni Grande, Lufta dhe Paqja, Ana Karenina, Krim e ndëshkim etj., duke pasuruar bibliotekën e tij. Janë të pafund veprat e autorëve bashkëkohorë të botuar gjatë 3 dekadave të fundit që tani janë fond i rrallë i kësaj biblioteke të pasur, apo vepra të autorëve modernë nga Europa, Amerika e Veriut dhe Jugut, Azia, Afrika etj. Padyshim letërsia shqiptare zë një vend të veçantë në këtë bibliotekë, duke filluar me autorë të vjetër, Rilindja kombëtare, letërsia e gjysmës së parë të shek XX si dhe letërsia shqiptare bashkëkohore, që janë baza kryesore e fondit të kësaj biblioteke nga Buzuku, Bogdani, Pjeter Budi e deri tek bejtexhinjtë, pasuria letrare vazhdon me veprat e Jeronim de Radës, Zef Serembes, Naimit, Çajupit, Ndre Mjedës, Asdreni, Nolit, Arshi Pipës e shumë autorëve të tjerë të anatemuar nga sistemi totalitar që nga lufta e pas çlirimit. Vepra dhe analiza letrare nga autorë shqiptarë dhe të huaj, pasurojnë fondin letrar të kësaj pasurie të rrallë. Si romane historike, fjalorë të ndryshëm të gjuhës shqipe, italiane, franceze dhe angleze gjendën sot të arkivuar në bibliotekën e mësuesit të shkëlqyer të gjuhës shqipe dhe letërsisë, Ndue Mataj. Një fond të veçantë në bibliotekën e tij zë arkiva e gazetave dhe revistave të ndryshme letrare, artistike dhe shkencore, koleksionuar që prej 40 vitesh, si: gazeta “Mësuesi’, “Drita”, revista “Nëntori”, “Kuvendi’ , “Gjuha Jonë”, si dhe revista kulturore Mehr Licht me vlera artistike e themeluar nga shkrimtarja e njohur Mira Meksi dhe Vehbi Velia, në janar 1997 e deri në vitin 2012, me 42 numra gjithsej. Këtë pasuri të paçmueshme njeriu i përkushtuar e le gjithmonë të hapur për kolegë, mësues dhe dashamirës të librit. Padyshim, në pasurimin e bibliotekës kanë ndihmuar edhe fëmijët e tij që studionin në La Sapienza, Romë dhe në Universitetin e Tiranës. Unë, kolegu yt, i shkrova këto radhë të gdhendura në shpirt dhe i hodha në një bllok shënimesh, por kurrë s’munda të t’i thosha ndër sy aq përmallshëm. Tani ti, si dhe unë, duke qenë në pension, ke kohë më shumë të lexosh, kështu që lexo edhe këto shënime të shokut tënd. Ndonëse tani del më rrallë, unë çdo ditë do të të pres, të pimë kafen bashkë dhe të bashkëbisedojmë si dikur për shkollën dhe pastaj, dihet, për atë që ti ke më të dashurën, bibliotekën tënde të shenjtë…
facebook
Trafiku i drogës nga Shqipëria me destinacion vendet e tjera europiane është bërë kryetemë në mediat italiane, por edhe në vendet e tjera ku janë kapur dhe arrestuar shqiptarë të përfshirë.
Media prestigjioze italiane “Corriere della Sera”  në një artikull të publikuar sot shkruan për fenomenin e prodhimit të drogës në Shqipëri dhe për atentatin e djeshëm në qytetin e Vlorës, ku dy persona mbetën të vdekur dhe një tjetër u plagos.
Artikulli i titulluar “Trafiqe dhe tregime nga “Albanistani”, i gazetarit Andrea Galli flet për krijimin e një narko-shteti, term ky që është përdorur gjerësisht nga opozita shqiptare kundrejt qeverisë në çdo betejë parlamentare e studio televizive.
Analiza e gazetarit të medias italiane zbërthen të gjithë domethënien e termit  “narko-shtet”, i cili në thelb ka rregullimin e hesapeve, telefonatat mbi drogën si dhe lidhjet e trafikantëve me politikanë.
“Përkufizimi i “narko-shtetit” ka në themel të tij rregullimet e hesapeve, tonelatat e drogës, krimet e eksponentëve shtetërorë të kamufluar si aksidente rrugore, djemtë që joshen nga kriminelët dhe transformohen në vrasës, lidhje mes politikanëve dhe narko-trafikantëve shqiptarë, e cila nuk mbetet më vetëm në kuadër të prodhimit të marijuanës, por është futur edhe në kanalet ndërkombëtare të kokainës, në aleancë me ndrangheta-n dhe klanet amerikano-jugore”, thuhet në artikull.
Duke listuar një sërë problemesh në Shqipëri, media italiane ndalet edhe tek aferat korruptive. Ajo shkruan se është krijuar një kulturë edhe tek qytetarët, të cilët sapo ndalohen për një kontroll rutinë nga Policia e Shtetit ata menjëherë bëjnë gati “paratë”, si metodë  e qartë për të korruptuar efektivët e policisë.
Një zakon i përhapur aq shumë, saqë kur një qytetar ndalohet nga policia për një kontroll rutinë, bën gati paratë. Kurrë nuk i dihet, edhe pse nuk ka kryer asnjë krim. Një polic fiton mesatarisht 300 euro në muaj. Ndikimi i partive nuk ka të ngjashëm në Europë. Me ndryshimin e pushtetit, ndërrohen edhe kolltukët, të rëndësishëm ose jo. Policët e thjeshtë mund të transferohen nga një anë e vendit në tjetrën. Ato paga mjerane nuk u lejojnë të blejnë një makinë, ndërsa mjetet e transportit publik janë të vjetërsuar, e kështu ndodh shpesh që t’i gjesh policët duke bërë auto stop”, thuhet në brendësi të artikullit.
Ajo në fund shkruan edhe për “djemtë e dhunshëm” që bëjnë pjesë në klane të ndryshme mafioze, të cilët duke u marrë me trafikimin e lëndëve narkotike, sigurojnë shuma të mëdha parash dhe kontrollojnë tregun e hashashit në Europë dhe të kokainës nga Amerika e Jugut,  Holandë dhe së fundmi në Londër.
Sipas artikullit, “Globalizmi” ka ngritur në një shkallë superiore teknikën për prodhimin dhe shpërndarjen e lëndëve narkotike dhe kjo i bën ata (klanet shqiptare) të “paprekshme”.
“Në një vend ku spikat patriotizmi, me një ndjenjë të rrallë mikpritjeje dhe me një natyrë të mrekullueshme, jetojnë të lirë dhjetëra të kërkuar, të dënuar në Itali por jo të arrestuar. Me 200 mijë euro mund të fitohet pandëshkueshmëria e përjetshme”,  thekson në fund “Corriere della Sera”. Këto klane sipas gazetarit italian mbajnë peng një vend të mrekullueshëm dhe mikpritës si Shqipëria.
facebook
Para 100 vitesh tri ngjyra – e zeza, e kuqja dhe e arta u kthyen në ngjyrat kombëtare gjermane. Por ky kombinim ka një histori më të gjatë. Një ekskursion në historinë e simbolikën e flamurit gjerman.
E zezja, e kuqja, e arta – janë ngjyrat e rezistencës, ngjyrat e emancipimit. Kështu mendonte Florian Geyer, një nga krerët e luftës së bujkrobërve gjermanë në fillimet e shekullit të 16-të. Asokohe bujkrobërit u ngritën kundër feudalëve gjermanë dhe aleatit të tyre, kishës katolike. Florian Geyer ishte në radhën e parë të këtij revolucioni social, çështjet kryesore të të cilit u shprehën në ngjyrat e lëvizjes. Sipas legjendës kreu i bujkrobërisë është shprehur kështu: „Arin tonë aristokratët dhe priftërinjtë e kanë përftuar nga djersa jonë, derisa pikëllimi ynë u nxi si nata, dhe zemërimi ynë u bë i kuq si gjaku. Epo mirë vëllezër, le t’ua vëmë gjelin e kuq mbi çati.”
Emancipimin dhe lirinë e kishin moto të tyre edhe të ashtuquajturit „Lützowsches Freikorps” – trupat vullnetare Lytcoviane, një shoqatë vullnetare e ushtrisë prusiane që mori pjesë edhe në luftime kundër ushtrisë së perandorit francez, Napoleon. Kjo trupë nga pikëpamja ushtarake nuk arriti shumë, por ideja e bashkimit vullnetar bëri për vete shumë gjermanë. Ajo mishëroi dëshirën e shumë gjermanëve për një shtet të bashkuar, një qeveri përtej principatave në një vend të përçarë. Por ende në këtë kohë bashkimi i gjermanëve ishte një ëndërr e largët. „Nga nata e zezë përmes gjakut të kuq drejt diellit të artë” – kështu e përmblodhi rrugën e gjatë drejt shtetit federal gjerman, Theodor Körner, atëherë një poet i njohur gjerman, që u bë pjesë e trupës lytcoviane.
Kështjella Hambacher ku për herë të parë u valëvit flamuri trengjyrësh gjerman
Simbolikë dhe pragmatizëm
Megjithkëtë ka pasur arsye pragmatike për tre ngjyrat, thotë Ulrike Dittrich, drejtore ekzekutive e Fondacionit „Hambacher Schloss” në bisedë me Deutsche Wellen. Fillimisht nuk ekzistonte një uniformë e njësuar. „Kështu veshjet në dispozicion ngjyroseshin me të zezë. Pastaj ato u rregulluan me mansheta të kuqe dhe kopsa të arta, ndoshta prej tunxhi.” Kështu u përzien simbolika dhe pragmatizmi – e zeza e natës ishte afërmendsh, sepse veshjet mund të ngjyroseshin shpejt me bojë të zezë.
Të zeza-të kuqe-të arta ishin edhe ngjyrat e mijëra njerëzve, të cilët në vitin 1832 morën rrugën drejt kështjellës Hambacher (Hambacher Schloss) për të festuar atje ëndrrën e lashtë të bashkimit gjerman. Liria dhe sovraniteti i popullit ishin qëllime të tjera që ngrinin lart përfaqësuesit në Hambacher Schloss. Kombinimi i ngjyrave të flamurit aktual gjerman është përdorur për herë të parë në Festën Hambacher, thotë Ulrike Dittrich. „Menjëherë pas procesionit festiv që proklamoi liberalizimin dhe një Gjermani të bashkuar e madje edhe idenë e një Europe konfederale, u ngrit në kullën më të lartë të kështjellës Hambacher flamuri.” Në këtë kështjellë, një nga vendet më simbolike të historisë së bashkimit të Gjermanisë, që nga ajo kohë gjithmonë valëvitet një flamur gjerman.
Revolucioni i vitit 1848
Federata Gjermane, në të cilën u bashkuan Perandori i Austrisë, mbretërit e Prusisë, Danimarka dhe Holanda, si edhe princërit gjermane të provincave e qytetet e lira reagoi me shtypje kundër lëvizjes së lirisë. Duhej të kalonte edhe një dekadë e gjysmë, që borgjezia gjermane të bashkohej me Revolucionin e vitit 1848 për të luftuar për një Gjermani të bashkuar. Bashkë me ta edhe Ludwig Jahn, më vonë i njohur si themelues i Lëvizjes së Skalitjes së Trupit. Gjatë luftërave kundër Napoleonit, ai kishte kombinuar disa ushtrime trupore, që duhej të kalisnin ushtarët për luftën. Edhe në vitin 1848 ai ishte pjjesë e lëvizjes. „Ende mbaj ngjyrat gjermane, ashtu siç i kam pasur në luftërat çlirimtare”, citohet ai.
Kontribut për suksesin e luftës qytetare dha Mbreti Friedrich Wilhelm IV në mars në Berlin, kur kalëroi me një shirit me tre ngjyrat – të zezë-të kuqe-të artë nëpër rrugë dhe doli në krye të revolucionit. Në Maj 1848 u mblodh në Kishën Paul të Frankfurtit Asambleja Kombëtare, parlamenti i përkohshëm i Perandorisë Gjermane krijuar në të njëjtin vit, e njohur në vitin 1871 si „Deutsche Kaiserreich”, por që pati si ngjyra kombëtare të zezën-të bardhën-të kuqen.
Mbreti Friedrich Wilhelm IV
100 vite pas Republikës së parë
Kur kjo perandori mori fund me fundin e Luftës së Parë Botërore dhe nga trazirat e revolucionit lindi Republika e Vajmarit, baballarët themelues u rizbuluan ngjyrat e vitit 1848. Më 18 shkurt 1919 një komision i landeve gjermane në Asamblenë Kombëtare mori vendimin që këto ngjyra të jenë edhe ngjyrat e flamurit gjerman. „Këto ngjyra u përdorën nga shkurti 1919 në demokracinë e parë si flamur”, thotë Ulricke Dittrich. „Por më vonë ky vendim u rrëzua nga nacionalsocialistët. Nazistët madje e dogjën këtë flamur, e me këtë simbolikisht edhe pasurinë mendore liberale.”
Gjermania ka nxjerrë mësime nga kjo përvojë, u shpreh presidenti gjerman, Frank-Walter Steinmeier me rastin e 100-vjetorit të vendosjes së ngjyrave kombëtare. „Ne nuk duhet t’ua lëmë kurrë në dorë këto ngjyra atyre që e përçmojnë lirinë.”Le të jemi krenarë për këto ngjyra tradicionale e për simbolikën e tyre: E zezë, e kuqe, e artë – janë demokracia, ligji dhe liria!”
Lajmet me interesante
By voal.ch | February 20, 2019
By voal.ch |
Lajmet e fundit
By voal.ch | February 21, 2019
By voal.ch |
By voal.ch |
By voal.ch |
Moto:
NEWS LETTER
