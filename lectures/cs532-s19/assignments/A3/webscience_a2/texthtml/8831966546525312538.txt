Najpopularnejše
Prijateljica raztrgala idejo Melanie Trump: Tvoja pobuda zveni nepismeno, ji je zabrusila
M. M. 10. feb. 2019 6:00 4
|
Deli na:
Foto: Profimedia                                     - Stephanie Winston Wolkoff in Melania Trump na eni od večerij ob Trumpov inavguraciji.
Stephanie Winston Wolkoff, nekdanja strateginja, svetovalka in menda tudi prijateljica prve dame ZDA Melanie Trump je znala biti neposredna in tudi nesramna z Melanio, je poročala ameriška revija Vanity Fair.
Wolkoffova je Melanio poznala že vrsto let in bila je ena od redkih zaupnic aktualne prve dame še v času, ko je bila Melania le žena bogataša Trumpa. Po zmagi slednjega  na predsedniških volitvah je bila sodelavka in svetovalka Melania ob selitvi v Washington in prevzemu obveznosti prve dame. S to sta si bili tako blizu, da se Wolkoffova ni zadrževala, ko se ni strinjala z Melanio.
Vanity Fair razkriva, da je bila Wolkoffova odkrito kritična, ko je Melania sodelavcem predstavila svojo pobudo proti spletnemu nadlegovanju in  nasilju. Ni je sicer motila sama pobuda, temveč naziv te pobude, ki ga je izbrala Melania sama: »Be Best.«
Zveni nepismeno, je bila ostra Wolkoffova, ki je opozorila, da se slogan krega z angleško slovnico in da mu v angleščini nekaj manjka, da bi res pomenil to, kar je Melania želela: »Bodi najboljši.« Be the best ali Be your best bi bilo dosti bolj smiselno.
Wolkoffova in Melania se nista strinjali niti v primeru razvpitega jopiča z napisom »I Really Don’t Care, Do U?« (Res mi ni mar. Kaj pa vam?), ki ga je Melania oblekla ob obisku mehiške meje – prva dama je menila, da potrebuje tako izzivalen dodatek, če želi, da bo njen obisk meje opažen, svetovalka je menila drugače.
Lani se je Wolkoffova znašla sredi preiskave zaradi domnevno nesmotrne porabe sredstev za Trumpovo inavguracijo. Njeno podjetje je sodelovalo pri organizaciji dogodka in je prejelo kar 26 milijonov dolarjev – večina tega denarja je sicer kasneje šla za izplačilo različnih tretjih podjetij in posameznikov, ki so sodelovali pri inavguraciji.
Ko so mediji poročali o vpletenosti Wolkoffove v morebitno dvomljivo porabo sredstev, je bilo prijateljstva med njo in Melanio očitno konec. Prva dama je zavrnila prošnjo nekdanje prijateljice, naj jo vzame v bran, njen urad pa je javno razglasil, da je prekinil sodelovanje z Wolkoffovo.
Zvezni agenti so lani ob aretaciji razvpitega Trumpovega odvetnika Michaela Cohena zasegli posnetke telefonskih pogovorov med Cohenom in Wolkoffovo, v katerih se je ta pritoževala nad premalo transparentno in kaotično porabo sredstev za inavguracijo, motila pa jo je tudi vpletenost Trumpove družine v organizacijo prireditve.
Ti posnetki naj bi bili temelj preiskave, kako je inavguracijski komite porabil kar 107 milijonov sredstev, zbranih večinoma z donacijami – tožilstvo tudi preiskuje, ali so sredstva za prireditev prispevali donatorji iz tujine, denimo iz Katarja, Savdske Arabije in Združenih arabskih emiratov, ki so upali vplivati na ameriško politiko.
Kaj zdaj berejo drugi
26
Najnovejše objave
© 2008-2019. Vse pravice pridržane.
